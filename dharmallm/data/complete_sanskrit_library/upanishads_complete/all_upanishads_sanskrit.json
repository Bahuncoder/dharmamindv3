{
  "metadata": {
    "title": "उपनिषद् संग्रह (Upanishad Collection)",
    "source": "Sanskrit Wikisource",
    "total_upanishads": 10,
    "total_verses": 61,
    "language": "संस्कृतम् (Sanskrit)",
    "script": "देवनागरी (Devanagari)",
    "note": "ORIGINAL SANSKRIT ONLY - NO TRANSLATIONS",
    "collected": "2025-10-04T15:01:10.093295"
  },
  "verses": [
    {
      "upanishad": "केनोपनिषद्",
      "sanskrit": "॥ अथ केनोपनिषत् ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "केनोपनिषद्",
      "sanskrit": "ॐ आप्यायन्तु ममाङ्गानि वाक्प्राणश्चक्षुः\nश्रोत्रमथो बलमिन्द्रियाणि च सर्वाणि ।\nसर्वं ब्रह्मौपनिषदं\nमाऽहं ब्रह्म निराकुर्यां मा मा ब्रह्म\nनिराकरोदनिराकरणमस्त्वनिराकरणं मेऽस्तु ।\nतदात्मनि निरते य\nउपनिषत्सु धर्मास्ते मयि सन्तु ते मयि सन्तु ।\n\nॐ शान्तिः शान्तिः शान्तिः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "केनोपनिषद्",
      "sanskrit": "ॐ केनेषितं पतति प्रेषितं मनः\nकेन प्राणः प्रथमः प्रैति युक्तः ।\nकेनेषितां वाचमिमां वदन्ति\nचक्षुः श्रोत्रं क उ देवो युनक्ति ॥ १ ॥\n\nश्रोत्रस्य श्रोत्रं मनसो मनो यद्वाचो ह वाचं \nस उ प्राणस्य प्राणः चक्षुषश्चक्षुः |\nअतिमुच्य धीराः प्रेत्यास्माल्लोकादमृता भवन्ति ॥ २ ॥\n\nन तत्र चक्षुर्गच्छति न वाग्गच्छति नो मनः ।\nन विद्मो न विजानीमो यथैतदनुशिष्यात् ॥ ३ ॥\n\nअन्यदेव तद्विदितादथो अविदितादधि ।\nइति शुश्रुम पूर्वेषां ये नस्तद्व्याचचक्षिरे ॥ ४ ॥\n\nयद्वाचाऽनभ्युदितं येन वागभ्युद्यते ।\nतदेव ब्रह्म त्वं विद्धि नेदं यदिदमुपासते ॥ ५ ॥\n\nयन्मनसा न मनुते येनाहुर्मनो मतम् ।\nतदेव ब्रह्म त्वं विद्धि नेदं यदिदमुपासते ॥ ६ ॥\n\nयच्चक्षुषा न पश्यति येन चक्षूँषि पश्यति ।\nतदेव ब्रह्म त्वं विद्धि नेदं यदिदमुपासते ॥ ७ ॥\n\nयच्छ्रोत्रेण न शृणोति येन श्रोत्रमिदं श्रुतम् ।\nतदेव ब्रह्म त्वं विद्धि नेदं यदिदमुपासते ॥ ८ ॥\n\nयत्प्राणेन न प्राणिति येन प्राणः प्रणीयते ।\nतदेव ब्रह्म त्वं विद्धि नेदं यदिदमुपासते ॥ ९ ॥\n\n॥ इति केनोपनिषदि प्रथमः खण्डः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "केनोपनिषद्",
      "sanskrit": "यदि मन्यसे सुवेदेति दहरमेवापि\nनूनं त्वं वेत्थ ब्रह्मणो रूपम् ।\nयदस्य त्वं यदस्य देवेष्वथ नु\nमीमाँस्येमेव ते मन्ये विदितम् ॥ १ ॥\n\nनाहं मन्ये सुवेदेति नो न वेदेति वेद च ।\nयो नस्तद्वेद तद्वेद नो न वेदेति वेद च ॥ २ ॥\n\nयस्यामतं तस्य मतं मतं यस्य न वेद सः ।\nअविज्ञातं विजानतां विज्ञातमविजानताम् ॥ ३ ॥\n\nप्रतिबोधविदितं मतममृतत्वं हि विन्दते ।\nआत्मना विन्दते वीर्यं विद्यया विन्दतेऽमृतम् ॥ ४ ॥\n\nइह चेदवेदीदथ सत्यमस्ति\nन चेदिहावेदीन्महती विनष्टिः ।\nभूतेषु भूतेषु विचित्य धीराः\nप्रेत्यास्माल्लोकादमृता भवन्ति ॥ ५ ॥\n\n ॥ इति केनोपनिषदि द्वितीयः खण्डः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "केनोपनिषद्",
      "sanskrit": "ब्रह्म ह देवेभ्यो विजिग्ये तस्य ह ब्रह्मणो\nविजये देवा अमहीयन्त ॥ १ ॥\n\nत ऐक्षन्तास्माकमेवायं विजयोऽस्माकमेवायं महिमेति ।\nतद्धैषां विजज्ञौ तेभ्यो ह प्रादुर्बभूव तन्न व्यजानत\nकिमिदं यक्षमिति ॥ २ ॥\n\nतेऽग्निमब्रुवन् जातवेद एतद्विजानीहि\nकिमिदं यक्षमिति तथेति ॥ ३ ॥\n\nतदभ्यद्रवत्तमभ्यवदत्कोऽसीत्यग्निर्वा\nअहमस्मीत्यब्रवीज्जातवेदा वा अहमस्मीति ॥ ४ ॥\n\nतस्मिँस्त्वयि किं वीर्यमित्यपीदँ सर्वं\nदहेयं यदिदं पृथिव्यामिति ॥ ५ ॥\n\nतस्मै तृणं निदधावेतद्दहेति ।\nतदुपप्रेयाय सर्वजवेन तन्न शशाक दग्धुं स तत एव\nनिववृते नैतदशकं विज्ञातुं यदेतद्यक्षमिति ॥ ६ ॥\n\nअथ वायुमब्रुवन्वायवेतद्विजानीहि\nकिमेतद्यक्षमिति तथेति ॥ ७ ॥\n\nतदभ्यद्रवत्तमभ्यवदत्कोऽसीति वायुर्वा\nअहमस्मीत्यब्रवीन्मातरिश्वा वा अहमस्मीति ॥ ८ ॥\n\nतस्मिँस्त्वयि किं वीर्यमित्यपीदँ\nसर्वमाददीय यदिदं पृथिव्यामिति ॥ ९ ॥\n\nतस्मै तृणं निदधावेतदादत्स्वेति\nतदुपप्रेयाय सर्वजवेन तन्न शशाकादतुम् | \nस तत एव निववृते नैतदशकं विज्ञातुं यदेतद्यक्षमिति ॥ १० ॥\n\nअथेन्द्रमब्रुवन्मघवन्नेतद्विजानीहि किमेतद्यक्षमिति तथेति\nतदभ्यद्रवत्तस्मात्तिरोदधे ॥ ११ ॥\n\nस तस्मिन्नेवाकाशे स्त्रियमाजगाम बहुशोभमानामुमाँ\nहैमवतीं ताँहोवाच किमेतद्यक्षमिति ॥ १२ ॥\n\n ॥ इति केनोपनिषदि तृतीयः खण्डः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "केनोपनिषद्",
      "sanskrit": "सा ब्रह्मेति होवाच ब्रह्मणो वा एतद्विजये महीयध्वमिति\nततो हैव विदाञ्चकार ब्रह्मेति ॥ १ ॥\n\nतस्माद्वा एते देवा अतितरामिवान्यान्देवान्यदग्निर्वायुरिन्द्रस्ते\nह्येनन्नेदिष्ठं पस्पर्शुस्ते ह्येनत्प्रथमो विदाञ्चकार ब्रह्मेति ॥ २ ॥\n\nतस्माद्वा इन्द्रोऽतितरामिवान्यान्देवान्\nसह्येनन्नेदिष्ठं पस्पर्श स ह्येनत्प्रथमो विदाञ्चकार ब्रह्मेति ॥ ३ ॥\n\nतस्यैष आदेशो यदेतद्विद्युतो व्यद्युतदा३[१]इतीन् न्यमीमिषदा३\nइत्यधिदैवतम् ॥ ४ ॥\n\nअथाध्यात्मं यद्देतद्गच्छतीव च मनोऽनेन\nचैतदुपस्मरत्यभीक्ष्णँ सङ्कल्पः ॥ ५ ॥\n\nतद्ध तद्वनं नाम तद्वनमित्युपासितव्यं स य एतदेवं वेदाभि\nहैनँ सर्वाणि भूतानि संवाञ्छन्ति ॥ ६ ॥\n\nउपनिषदं भो ब्रूहीत्युक्ता त उपनिषद्ब्राह्मीं वाव त\nउपनिषदमब्रूमेति ॥ ७ ॥\n\nतसै तपो दमः कर्मेति प्रतिष्ठा वेदाः सर्वाङ्गानि\nसत्यमायतनम् ॥ ८ ॥\n\nयो वा एतामेवं वेदापहत्य पाप्मानमनन्ते स्वर्गे\nलोके ज्येये प्रतितिष्ठति प्रतितिष्ठति ॥ ९ ॥\n\n ॥ इति केनोपनिषदि चतुर्थः खण्डः ॥\n\n\nॐ आप्यायन्तु ममाङ्गानि वाक्प्राणश्चक्षुः\nश्रोत्रमथो बलमिन्द्रियाणि च सर्वाणि ।\nसर्वं ब्रह्मौपनिषदं\nमाऽहं ब्रह्म निराकुर्यां मा मा ब्रह्म\nनिराकारोदनिराकरणमस्त्वनिराकरणं मेऽस्तु ।\nतदात्मनि निरते य\nउपनिषत्सु धर्मास्ते मयि सन्तु ते मयि सन्तु ।\n\nॐ शान्तिः शान्तिः शान्तिः ॥\n\n॥ इति केनोपनिषद् ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "कठोपनिषद्",
      "sanskrit": "कठोपनिषद्",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "मुण्डकोपनिषद्",
      "sanskrit": "॥ मुण्डकोपनिषत् ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "मुण्डकोपनिषद्",
      "sanskrit": "॥ श्रीः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "मुण्डकोपनिषद्",
      "sanskrit": "॥ मुण्डकोपनिषत्  ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "मुण्डकोपनिषद्",
      "sanskrit": "ॐ भद्रं कर्णेभिः श्रुणुयाम देवा भद्रं पश्येमाक्षभिर्यजत्राः ।\nस्थिरैरङ्गैस्तुष्टुवाँसस्तनूभिर्व्यशेम देवहितं यदायुः ।\nस्वस्ति न इन्द्रो वृद्धश्रवाः स्वस्ति नः पूषा विश्ववेदाः ।\nस्वस्ति नस्तार्क्ष्यो अरिष्टनेमिः स्वस्ति नो बृहस्पतिर्दधातु ।\n\n॥ ॐ शान्तिः शान्तिः शान्तिः ॥\n\n॥ ॐ ब्रह्मणे नमः ॥\n\n॥ प्रथममुण्डके प्रथमः खण्डः ॥\n\nॐ ब्रह्मा देवानां प्रथमः संबभूव विश्वस्य कर्ता\nभुवनस्य गोप्ता ।\nस ब्रह्मविद्यां सर्वविद्याप्रतिष्ठामथर्वाय\nज्येष्ठपुत्राय प्राह ॥ १.१.१ ॥\n\nअथर्वणे यां प्रवदेत ब्रह्माऽथर्वा तं\nपुरोवाचाङ्गिरे ब्रह्मविद्याम् ।\nस भारद्वाजाय सत्यवाहाय प्राह\nभारद्वाजोऽङ्गिरसे परावराम् ॥ १.१.२ ॥\n\nशौनको ह वै महाशालोऽङ्गिरसं विधिवदुपसन्नः पप्रच्छ ।\nकस्मिन्नु भगवो विज्ञाते सर्वमिदं विज्ञातं भवतीति ॥ १.१.३ ॥\n\nतस्मै स होवाच ।\nद्वे विद्ये वेदितव्ये इति ह स्म\nयद्ब्रह्मविदो वदन्ति परा चैवापरा च ॥ १.१.४ ॥\n\nतत्रापरा ऋग्वेदो यजुर्वेदः सामवेदोऽथर्ववेदः\nशिक्षा कल्पो व्याकरणं निरुक्तं छन्दो ज्योतिषमिति ।\nअथ परा यया तदक्षरमधिगम्यते ॥ १.१.५ ॥\n\nयत्तदद्रेश्यमग्राह्यमगोत्रमवर्ण-\nमचक्षुःश्रोत्रं तदपाणिपादम् ।\nनित्यं विभुं सर्वगतं सुसूक्ष्मं\nतदव्ययं यद्भूतयोनिं परिपश्यन्ति धीराः ॥ १.१.६ ॥\n\nयथोर्णनाभिः सृजते गृह्णते च\nयथा पृथिव्यामोषधयः संभवन्ति ।\nयथा सतः पुरुषात् केशलोमानि\nतथाऽक्षरात् संभवतीह विश्वम् ॥ १.१.७ ॥\n\nतपसा चीयते ब्रह्म ततोऽन्नमभिजायते ।\nअन्नात् प्राणो मनः सत्यं लोकाः कर्मसु चामृतम् ॥ १.१.८ ॥\n\nयः सर्वज्ञः सर्वविद्यस्य ज्ञानमयं तापः ।\nतस्मादेतद्ब्रह्म नाम रूपमन्नं च जायाते ॥ १.१.९ ॥\n\n॥ इति मुण्डकोपनिषदि प्रथममुण्डके प्रथमः खण्डः ॥\n\n॥ प्रथममुण्डके द्वितीयः खण्डः ॥\n\nतदेतत् सत्यं मन्त्रेषु कर्माणि कवयो\nयान्यपश्यंस्तानि त्रेतायां बहुधा संततानि ।\nतान्याचरथ नियतं सत्यकामा एष वः\nपन्थाः सुकृतस्य लोके ॥ १.२.१ ॥\n\nयदा लेलायते ह्यर्चिः समिद्धे हव्यवाहने ।\nतदाऽऽज्यभागावन्तरेणाऽऽहुतीः प्रतिपादयेत् ॥ १.२.२ ॥\n\nयस्याग्निहोत्रमदर्शमपौर्णमास-\nमचातुर्मास्यमनाग्रयणमतिथिवर्जितं च ।\nअहुतमवैश्वदेवमविधिना हुत-\nमासप्तमांस्तस्य लोकान् हिनस्ति ॥ १.२.३ ॥\n\nकाली कराली च मनोजवा च\nसुलोहिता या च सुधूम्रवर्णा ।\nस्फुलिङ्गिनी विश्वरुची च देवी\nलेलायमाना इति सप्त जिह्वाः ॥ १.२.४ ॥\n\nएतेषु यश्चरते भ्राजमानेषु यथाकालं\nचाहुतयो ह्याददायन् ।\nतं नयन्त्येताः सूर्यस्य रश्मयो यत्र\nदेवानां पतिरेकोऽधिवासः ॥ १.२.५ ॥\n\nएह्येहीति तमाहुतयः सुवर्चसः\nसूर्यस्य रश्मिभिर्यजमानं वहन्ति ।\nप्रियां वाचमभिवदन्त्योऽर्चयन्त्य\nएष वः पुण्यः सुकृतो ब्रह्मलोकः ॥ १.२.६ ॥\n\nप्लवा ह्येते अदृढा यज्ञरूपा\nअष्टादशोक्तमवरं येषु कर्म ।\nएतच्छ्रेयो येऽभिनन्दन्ति मूढा\nजरामृत्युं ते पुनरेवापि यन्ति ॥ १.२.७ ॥\n\nअविद्यायामन्तरे वर्तमानाः\nस्वयं धीराः पण्डितं मन्यमानाः ।\nजङ्घन्यमानाः परियन्ति मूढा\nअन्धेनैव नीयमाना यथान्धाः ॥ १.२.८ ॥\n\nअविद्यायां बहुधा वर्तमाना वयं\nकृतार्था इत्यभिमन्यन्ति बालाः ।\nयत् कर्मिणो न प्रवेदयन्ति रागात्\nतेनातुराः क्षीणलोकाश्च्यवन्ते ॥ १.२.९ ॥\n\nइष्टापूर्तं मन्यमाना वरिष्ठं\nनान्यच्छ्रेयो वेदयन्ते प्रमूढाः ।\nनाकस्य पृष्ठे ते सुकृतेऽनुभूत्वेमं\nलोकं हीनतरं वा विशन्ति ॥ १.२.१० ॥\n\nतपःश्रद्धे ये ह्युपवसन्त्यरण्ये\nशान्ता विद्वांसो भैक्ष्यचर्यां चरन्तः ।\nसूर्यद्वारेण ते विरजाः प्रयान्ति\nयत्रामृतः स पुरुषो ह्यव्ययात्मा ॥ १.२.११ ॥\n\nपरीक्ष्य लोकान् कर्मचितान् ब्रह्मणो\nनिर्वेदमायान्नास्त्यकृतः कृतेन ।\nतद्विज्ञानार्थं स गुरुमेवाभिगच्छेत्\nसमित्पाणिः श्रोत्रियं ब्रह्मनिष्ठम् ॥ १.२.१२ ॥\n\nतस्मै स विद्वानुपसन्नाय सम्यक्\nप्रशान्तचित्ताय शमान्विताय ।\nयेनाक्षरं पुरुषं वेद सत्यं प्रोवाच\nतां तत्वतो ब्रह्मविद्याम् ॥ १.२.१३ ॥\n\n॥ इति मुण्डकोपनिषदि प्रथममुण्डके द्वितीयः खण्डः ॥\n\n॥ द्वितीय मुण्डके प्रथमः खण्डः ॥\n\nतदेतत् सत्यं\nयथा सुदीप्तात् पावकाद्विस्फुलिङ्गाः\nसहस्रशः प्रभवन्ते सरूपाः ।\nतथाऽक्षराद्विविधाः सोम्य भावाः\nप्रजायन्ते तत्र चैवापि यन्ति ॥ २.१.१ ॥\n\nदिव्यो ह्यमूर्तः पुरुषः स बाह्याभ्यन्तरो ह्यजः ।\nअप्राणो ह्यमनाः शुभ्रो ह्यक्षरात् परतः परः ॥ २.१.२ ॥\n\nएतस्माज्जायते प्रणो मनः सर्वेन्द्रियाणि च ।\nखं वायुर्ज्योतिरापः पृथिवी विश्वस्य धारिणी ॥ २.१.३ ॥\n\nअग्नीर्मूर्धा चक्षुषी चन्द्रसूर्यौ\nदिशः श्रोत्रे वाग् विवृताश्च वेदाः ।\nवायुः प्रणो हृदयं विश्वमस्य पद्भ्यां\nपृथिवी ह्येष सर्वभूतान्तरात्मा ॥ २.१.४ ॥\n\nतस्मादग्निः समिधो यस्य सूर्यः\nसोमात् पर्जन्य ओषधयः पृथिव्याम् ।\nपुमान् रेतः सिञ्चति योषितायां\nबह्वीः प्रजाः पुरुषात् संप्रसूताः ॥ २.१.५ ॥\n\nतस्मादृचः साम यजूंषि दीक्षा\nयज्ञाश्च सर्वे क्रतवो दक्षिणाश्च ।\nसंवत्सरश्च यजमानश्च लोकाः\nसोमो यत्र पवते यत्र सूर्यः ॥ २.१.६ ॥\n\nतस्माच्च देवा बहुधा संप्रसूताः\nसाध्या मनुष्याः पशवो वयांसि ।\nप्राणापानौ व्रीहियवौ तपश्च\nश्रद्ध सत्यं ब्रह्मचर्यं विधिश्च ॥ २.१.७ ॥\n\nसप्त प्राणाः प्रभवन्ति तस्मात्\nसप्तार्चिषः समिधः सप्त होमाः ।\nसप्त इमे लोका येषु चरन्ति प्राणा\nगुहाशया निहिताः सप्त सप्त ॥ २.१.८ ॥\n\nअतः समुद्रा गिरयश्च सर्वेऽस्मात्\nस्यन्दन्ते सिन्धवः सर्वरूपाः ।\nअतश्च सर्वा ओषधयो रसश्च\nयेनैष भूतैस्तिष्ठते ह्यन्तरात्मा ॥ २.१.९ ॥\n\nपुरुष एवेदं विश्वं कर्म तपो ब्रह्म परामृतम् ।\nएतद्यो वेद निहितं गुहायां\nसोऽविद्याग्रन्थिं विकिरतीह सोम्य ॥ २.१.१० ॥\n\n॥ इति मुण्डकोपनिषदि द्वितीयमुण्डके प्रथमः खण्डः ॥\n\n॥ द्वितीय मुण्डके द्वितीयः खण्डः ॥\n\nआविः संनिहितं गुहाचरं नाम\nमहत्पदमत्रैतत् समर्पितम् ।\nएजत्प्राणन्निमिषच्च यदेतज्जानथ\nसदसद्वरेण्यं परं विज्ञानाद्यद्वरिष्ठं प्रजानाम् ॥ २.२.१ ॥\n\nयदर्चिमद्यदणुभ्योऽणु च\nयस्मिँल्लोका निहिता लोकिनश्च ।\nतदेतदक्षरं ब्रह्म स प्राणस्तदु वाङ्मनः\nतदेतत्सत्यं तदमृतं तद्वेद्धव्यं सोम्य विद्धि ॥ २.२.२ ॥\n\nधनुर्गृहीत्वौपनिषदं महास्त्रं\nशरं ह्युपासा निशितं सन्धयीत ।\nआयम्य तद्भावगतेन चेतसा\nलक्ष्यं तदेवाक्षरं सोम्य विद्धि ॥ २.२.३ ॥\n\nप्रणवो धनुः शारो ह्यात्मा ब्रह्म तल्लक्ष्यमुच्यते ।\nअप्रमत्तेन वेद्धव्यं शरवत् तन्मयो भवेत् ॥ २.२.४ ॥\n\nयस्मिन् द्यौः पृथिवी चान्तरिक्षमोतं\nमनः सह प्राणैश्च सर्वैः ।\nतमेवैकं जानथ आत्मानमन्या वाचो\nविमुञ्चथामृतस्यैष सेतुः ॥ २.२.५ ॥\n\nअरा इव रथनाभौ संहता यत्र नाड्यः ।\nस एषोऽन्तश्चरते बहुधा जायमानः ।\nओमित्येवं ध्यायथ आत्मानं स्वस्ति वः\nपाराय तमसः परस्तात् ॥ २.२.६ ॥\n\nयः सर्वज्ञः सर्वविद् यस्यैष महिमा भुवि ।\nदिव्ये ब्रह्मपुरे ह्येष व्योम्न्यात्मा प्रतिष्ठितः ॥\n\nमनोमयः प्राणशरीरनेता\nप्रतिष्ठितोऽन्ने हृदयं सन्निधाय ।\nतद् विज्ञानेन परिपश्यन्ति धीरा\nआनन्दरूपममृतं यद् विभाति ॥ २.२.७ ॥\n\nभिद्यते हृदयग्रन्थिश्छिद्यन्ते सर्वसंशयाः ।\nक्षीयन्ते चास्य कर्माणि तस्मिन् दृष्टे परावरे ॥ २.२.८ ॥\n\nहिरण्मये परे कोशे विरजं ब्रह्म निष्कलम् ।\nतच्छुभ्रं ज्योतिषं ज्योतिस्तद् यदात्मविदो विदुः ॥ २.२.९ ॥\n\nन तत्र सूर्यो भाति न चन्द्रतारकं\nनेमा विद्युतो भान्ति कुतोऽयमग्निः ।\nतमेव भान्तमनुभाति सर्वं\nतस्य भासा सर्वमिदं विभाति ॥ २.२.१० ॥\n\nब्रह्मैवेदममृतं पुरस्ताद् ब्रह्म पश्चाद् ब्रह्म दक्षिणतश्चोत्तरेण ।\nअधश्चोर्ध्वं च प्रसृतं ब्रह्मैवेदं विश्वमिदं वरिष्ठम् ॥ २.२.११ ॥\n\n॥ इति मुण्डकोपनिषदि द्वितीयमुण्डके द्वितीयः खण्डः ॥\n\n॥ तृतीय मुण्डके प्रथमः खण्डः ॥\n\nद्वा सुपर्णा सयुजा सखाया समानं वृक्षं परिषस्वजाते ।\nतयोरन्यः पिप्पलं स्वाद्वत्त्यनश्नन्नन्यो अभिचाकशीति ॥ ३.१.१ ॥\n\nसमाने वृक्षे पुरुषो निमग्नोऽ\nनीशया शोचति मुह्यमानः ।\nजुष्टं यदा पश्यत्यन्यमीशमस्य\nमहिमानमिति वीतशोकः ॥ ३.१.२ ॥\n\nयदा पश्यः पश्यते रुक्मवर्णं\nकर्तारमीशं पुरुषं ब्रह्मयोनिम् ।\nतदा विद्वान् पुण्यपापे विधूय\nनिरञ्जनः परमं साम्यमुपैति ॥ ३.१.३ ॥\n\nप्रणो ह्येष यः सर्वभूतैर्विभाति\nविजानन् विद्वान् भवते नातिवादी ।\nआत्मक्रीड आत्मरतिः क्रियावा-\nनेष ब्रह्मविदां वरिष्ठः ॥ ३.१.४ ॥\n\nसत्येन लभ्यस्तपसा ह्येष आत्मा\nसम्यग्ज्ञानेन ब्रह्मचर्येण नित्यम् ।\nअन्तःशरीरे ज्योतिर्मयो हि शुभ्रो\nयं पश्यन्ति यतयः क्षीणदोषाः ॥ ३.१.५ ॥\n\nसत्यमेव जयते नानृतं\nसत्येन पन्था विततो देवयानः ।\nयेनाऽऽक्रमन्त्यृषयो ह्याप्तकामा\nयत्र तत् सत्यस्य परमं निधानम् ॥ ३.१.६ ॥\n\nबृहच्च तद् दिव्यमचिन्त्यरूपं\nसूक्ष्माच्च तत् सूक्ष्मतरं विभाति ।\nदूरात् सुदूरे तदिहान्तिके च\nपश्यन्त्विहैव निहितं गुहायाम् ॥ ३.१.७ ॥\n\nन चक्षुषा गृह्यते नापि वाचा\nनान्यैर्देवैस्तपसा कर्मण वा ।\nज्ञानप्रसादेन विशुद्धसत्त्व-\nस्ततस्तु तं पश्यते निष्कलं\nध्यायमानः ॥ ३.१.८ ॥\n\nएषोऽणुरात्मा चेतसा वेदितव्यो\nयस्मिन् प्राणः पञ्चधा संविवेश ।\nप्राणैश्चित्तं सर्वमोतं प्रजानां\nयस्मिन् विशुद्धे विभवत्येष आत्मा ॥ ३.१.९ ॥\n\nयं यं लोकं मनसा संविभाति\nविशुद्धसत्त्वः कामयते यांश्च कामान् ।\nतं तं लोकं जयते तांश्च कामां-\nस्तस्मादात्मज्ञं ह्यर्चयेत् भूतिकामः ॥ ३.१.१० ॥\n\n॥ इति मुण्डकोपनिषदि तृतीयमुण्डके प्रथमः खण्डः ॥\n\n॥ तृतीयमुण्डके द्वितीयः खण्डः ॥\n\nस वेदैतत् परमं ब्रह्म धाम\nयत्र विश्वं निहितं भाति शुभ्रम् ।\nउपासते पुरुषं ये ह्यकामास्ते\nशुक्रमेतदतिवर्तन्ति धीराः ॥ ३.२.१ ॥\n\nकामान् यः कामयते मन्यमानः\nस कामभिर्जायते तत्र तत्र ।\nपर्याप्तकामस्य कृतात्मनस्तु\nइहैव सर्वे प्रविलीयन्ति कामाः ॥ ३.२.२ ॥\n\nनायमात्मा प्रवचनेन लभ्यो\nन मेधया न बहुना श्रुतेन ।\nयमेवैष वृणुते तेन लभ्य-\nस्तस्यैष आत्मा विवृणुते तनूं स्वाम् ॥ ३.२.३ ॥\n\nनायमात्मा बलहीनेन लभ्यो\nन च प्रमादात् तपसो वाप्यलिङ्गात् ।\nएतैरुपायैर्यतते यस्तु विद्वां-\nस्तस्यैष आत्मा विशते ब्रह्मधाम ॥ ३.२.४ ॥\n\nसंप्राप्यैनमृषयो ज्ञानतृप्ताः\nकृतात्मानो वीतरागाः प्रशान्ताः\nते सर्वगं सर्वतः प्राप्य धीरा\nयुक्तात्मानः सर्वमेवाविशन्ति ॥ ३.२.५ ॥\n\nवेदान्तविज्ञानसुनिश्चितार्थाः\nसंन्यासयोगाद् यतयः शुद्धसत्त्वाः ।\nते ब्रह्मलोकेषु परान्तकाले\nपरामृताः परिमुच्यन्ति सर्वे ॥ ३.२.६ ॥\n\nगताः कलाः पञ्चदश प्रतिष्ठा\nदेवाश्च सर्वे प्रतिदेवतासु ।\nकर्माणि विज्ञानमयश्च आत्मा\nपरेऽव्यये सर्वे एकीभवन्ति ॥ ३.२.७ ॥\n\nयथा नद्यः स्यन्दमानाः समुद्रेऽ\nस्तं गच्छन्ति नामरूपे विहाय ।\nतथा विद्वान् नामरूपाद्विमुक्तः\nपरात्परं पुरुषमुपैति दिव्यम् ॥ ३.२.८ ॥\n\nस यो ह वै तत् परमं ब्रह्म वेद\nब्रह्मैव भवति नास्याब्रह्मवित्कुले भवति ।\nतरति शोकं तरति पाप्मानं गुहाग्रन्थिभ्यो\nविमुक्तोऽमृतो भवति ॥ ३.२.९ ॥\n\nतदेतदृचाऽभ्युक्तम् ।\nक्रियावन्तः श्रोत्रिया ब्रह्मनिष्ठाः\nस्वयं जुह्वत एकर्षिं श्रद्धयन्तः ।\nतेषामेवैतां ब्रह्मविद्यां वदेत\nशिरोव्रतं विधिवद् यैस्तु चीर्णम् ॥ ३.२.१० ॥\n\nतदेतत् सत्यमृषिरङ्गिराः\nपुरोवाच नैतदचीर्णव्रतोऽधीते ।\nनमः परमऋषिभ्यो नमः परमऋषिभ्यः ॥ ३.२.११ ॥\n\n॥ इति मुण्डकोपनिषदि तृतीयमुण्डके द्वितीयः खण्डः ॥\n\n॥ इत्यथर्ववेदीय मुण्डकोपनिषत्समाप्ता ॥\n\nॐ भद्रं कर्णेभिः ॥\nशान्तिः ॥\n\n॥ ॐ शान्तिः शान्तिः शान्तिः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "तैत्तिरीयोपनिषद्",
      "sanskrit": "तैत्तिरीयोपनिषदत्",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "॥ ऐतरेय उपनिषत् ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "॥ शान्तिपाठः ॥\nवाङ् मे मनसि प्रतिष्ठिता मनो मे वाचि प्रतिष्ठितमाविरावीर्म एधि ॥ वेदस्य म आणीस्थः श्रुतं मे मा प्रहासीरनेनाधीतेनाहोरात्रान् सन्दधाम्यृतं वदिष्यामि सत्यं वदिष्यामि ॥ तन्मामवतु तद्वक्तारमवत्ववतु मामवतु वक्तारमवतु वक्तारम् ॥\n॥ ॐ शान्तिः शान्तिः शान्तिः॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "॥ अथ ऐतरेयोपनिषदि प्रथमाध्याये प्रथमः खण्डः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "आत्मा वा इदमेक एवाग्र आसीन्नान्यत्किञ्चचन । स ईक्षत लोकान्नु सृजा इति ॥ १ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "स इमाँल्लोकानसृजत । अम्भो मरीचीर्मापोऽदोऽम्भः परेण दिवं द्यौः प्रतिष्ठाऽन्तरिक्षं मरीचयः । पृथिवी मरो या अधस्तात्त आपः ॥ २ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "स ईक्षतेमे नु लोका लोकपालान्नु सृजा इति ॥ सोऽद्भ्य एव पुरुषं समुद्धृत्यामूर्छयत् ॥ ३ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तमभ्यतपत्तस्याभितप्तस्य मुखं निरभिद्यत यथाऽण्डं मुखाद्वाग्वाचोऽग्निर्नासिके निरभिद्येतं नासिकाभ्यां प्राणः । प्राणाद्वायुरक्षिणी निरभिद्येतमक्षिभ्यां चक्षुश्चक्षुष आदित्यः कर्णौ निरभिद्येतां कर्णाभ्यां श्रोत्रं श्रोत्रद्दिशस्त्वङ्निरभिद्यत त्वचो लोमानि लोमभ्य ओषधिवनस्पतयो हृदयं निरभिद्यत हृदयान्मनो मनसश्चन्द्रमा नाभिर्निरभिद्यत नाभ्या अपानोऽपानान्मृत्युः शिश्नं निरभिद्यत शिश्नाद्रेतो रेतस आपः ॥ ४ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "॥ अथ ऐतरेयोपनिषदि प्रथमाध्याये द्वितीयः खण्डः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "ता एता देवता सृष्टा अस्मिन्महत्यर्णवे प्रापतन् । तमशनापिपासाभ्यामन्ववार्जत् । ता एनमब्रुवन्नायतनं नः प्रजानीहि यस्मिन्प्रतिष्ठिता अन्नमदामेति ॥ १ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "ताभ्यो गामानयत्ता अब्रुवन्न वै नोऽयमलमिति । ताभ्योऽश्वमानयत्ता अब्रुवन्न वै नोऽयमलमिति ॥ २ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "ताभ्यः पुरुषमानयत्ता अब्रुवन् सुकृतं बतेति पुरुषो वाव सुकृतम् । ता अब्रवीद्यथायतनं प्रविशतेति ॥ ३ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "अग्निर्वाग्भूत्वा मुखं प्राविशद्वायुः प्राणो भूत्वा नासिके प्राविशदादित्यश्चक्षुर्भूत्वाऽक्षिणी प्राविशद्दिशः श्रोत्रं भूत्वा कर्णौ प्राविशन्नोषधिवनस्पतयो लोमानि भूत्वा त्वचं प्राविशंश्चन्द्रमा मनो भूत्वा हृदयं प्राविशन्मृत्युरपानो भूत्वा नाभिं प्राविशदापो रेतो भूत्वा शिश्नं प्राविशन् ॥ ४ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तमशनायापिपासे अब्रूतामावाभ्यामभिप्रजानीहीति ते अब्रवीदेतास्वेव वां देवतास्वाभजाम्येतासु भागिन्यौ करोमीति । तस्माद्यस्यै कस्यै च देवतायै हविर्गृह्यते भागिन्यावेवास्यामशनायापिपासे भवतः ॥ ५ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "॥ अथ ऐतरेयोपनिषदि प्रथमाध्याये तृतीयः खण्डः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "स ईक्षतेमे नु लोकाश्च लोकपालाश्चान्नमेभ्यः सृजा इति ॥ १ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "सोऽपोऽभ्यतपत्ताभ्योऽभितप्ताभ्यो मूर्तिरजायत । या वै सा मूर्तिरजायतान्नं वै तत् ॥ २ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तदेनत्सृष्टं पराङ्त्यजिघांसत्तद्वाचाऽजिघृक्षत् तन्नाशक्नोद्वाचा ग्रहीतुम् ।  स यद्धैनद्वाचाऽग्रहैष्यदभिव्याहृत्य हैवान्नमत्रप्स्यत् ॥ ३ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तत्प्राणेनाजिघृक्षत् तन्नाशक्नोत्प्राणेन ग्रहीतुम् । स यद्धैनत्प्राणेनाग्रहैष्यदभिप्राण्य हैवान्नमत्रप्स्यत् ॥ ४ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तच्चक्षुषाऽजिघृक्षत् तन्नाशक्नोच्चक्षुषा ग्रहीतुम् । स यद्धैनच्चक्षुषाऽग्रहैष्यद्दृष्ट्वा हैवानमत्रप्स्यत् ॥ ५ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तच्छ्रोत्रेणाजिघृक्षत् तन्नाशक्नोच्छ्रोत्रेण ग्रहीतुम् । स यद्धैनच्छ्रोत्रेणाग्रहैष्यच्छ्रुत्वा हैवान्नमत्रप्स्यत् ॥ ६ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तत्त्वचाऽजिघृक्षत् तन्नाशक्नोत्त्वचा ग्रहीतुम् । स यद्धैनत्त्वचाऽग्रहैष्यत् स्पृष्ट्वा हैवान्नमत्रप्स्यत् ॥ ७ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तन्मनसाऽजिघृक्षत् तन्नाशक्नोन्मनसा ग्रहीतुम् । स यद्धैनन्मनसाऽग्रहैष्यद्ध्यात्वा हैवान्नमत्रप्स्यत् ॥ ८ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तच्छिश्नेनाजिघृक्षत् तन्नाशक्नोच्छिश्नेन ग्रहीतुम् । स यद्धैनच्छिश्नेनाग्रहैष्यद्वित्सृज्य हैवानमत्रप्स्यत् ॥ ९ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तदपानेनाजिघृक्षत् तदावयत् सैषोऽन्नस्य ग्रहो यद्वायुरनायुर्वा एष यद्वायुः ॥ १० ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "स ईक्षत कथं न्विदं मदृते स्यादिति स ईक्षत कतरेण प्रपद्या इति । स ईक्षत यदि वाचाऽभिव्याहृतं यदि प्राणेनाभिप्राणितं यदि चक्षुषा दृष्टं यदि श्रोत्रेण श्रुतं यदि त्वचा स्पृष्टं यदि मनसा ध्यातं यद्यपानेनाभ्यपानितं यदि शिश्नेन विसृष्टमथ कोऽहमिति ॥ ११ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "स एतमेव सीमानं विदर्यैतया द्वारा प्रापद्यत । सैषा विदृतिर्नाम द्वास्तदेतन्नाऽन्दनम् । तस्य त्रय आवसथास्त्रयः स्वप्ना अयमावसथोऽयमावसथोऽयमावसथ इति ॥१२॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "स जातो भूतान्यभिव्यैख्यत् किमिहान्यं वावदिषदिति । स एतमेव पुरुषं ब्रह्म ततममपश्यत् । इदमदर्शनमिती ३ ॥ १३ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तस्मादिदन्द्रो नामेदन्द्रो ह वै नाम तमिदन्द्रं सन्तमिन्द्र इत्याचक्षते परोक्षेण । परोक्षप्रिया इव हि देवाः परोक्षप्रिया इव हि देवाः ॥ १४ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "॥ अथ ऐतरोपनिषदि द्वितीयोध्यायः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "पुरुषे ह वा अयमादितो गर्भो भवति यदेतद्रेतः । तदेतत्सर्वेभ्योऽङ्गेभ्यस्तेजः सम्भूतमात्मन्येवऽऽत्मानं बिभर्ति तद्यदा स्त्रियां सिञ्चत्यथैनज्जनयति तदस्य प्रथमं जन्म ॥ १ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तत्स्त्रिया आत्मभूयं गच्छति यथा स्वमङ्गं तथा । तस्मादेनां न हिनस्ति । साऽस्यैतमात्मानमत्र गतं भावयति ॥ २ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "सा भावयित्री भावयितव्या भवति । तं स्त्री गर्भ बिभर्ति । सोऽग्र एव कुमारं जन्मनोऽग्रेऽधिभावयति । स यत्कुमारं जन्मनोऽग्रेऽधिभावयत्यात्मानमेव तद्भावयत्येषां लोकानां सन्तत्या । एवं सन्तता हीमे लोकास्तदस्य द्वितीयं जन्म ॥ ३ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "सोऽस्यायमात्मा पुण्येभ्यः कर्मभ्यः प्रतिधीयते । अथास्यायामितर आत्मा कृतकृत्यो वयोगतः प्रैति । स इतः प्रयन्नेव पुनर्जायते तदस्य तृतीयं जन्म ॥ ४ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "तदुक्तमृषिणा गर्भे नु सन्नन्वेषामवेदमहं देवानां जनिमानि विश्वा शतं मा पुर आयसीररक्षन्नधः श्येनो जवसा निरदीयमिति । गर्भ एवैतच्छयानो वामदेव एवमुवाच ॥५॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "स एवं विद्वानस्माच्छरीरभेदादूर्ध्व उत्क्रम्यामुष्मिन् स्वर्गे लोके सर्वान् कामानाप्त्वाऽमृतः समभवत् समभवत् ॥ ६ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "॥ अथ ऐतरोपनिषदि तृतीयोध्यायः ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "कोऽयमात्मेति वयमुपास्महे कतरः स आत्मा । येन वा पश्यति येन वा शृणोति येन वा गन्धानाजिघ्रति येन वा वाचं व्याकरोति येन वा स्वादु चास्वादु च विजानाति ॥ १ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "यदेतद्धृदयं मनश्चैतत् । सञ्ज्ञानमाज्ञानं विज्ञानं प्रज्ञानं मेधा दृष्टिधृर्तिमतिर्मनीषा जूतिः स्मृतिः सङ्कल्पः क्रतुरसुः कामो वश इति । सर्वाण्येवैतानि प्रज्ञानस्य नामधेयानि भवन्ति ॥ २ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "एष ब्रह्मैष इन्द्र एष प्रजापतिरेते सर्वे देवा इमानि च पञ्चमहाभूतानि पृथिवी वायुराकाश आपो ज्योतींषीत्येतानीमानि च क्षुद्रमिश्राणीव । बीजानीतराणि चेतराणि चाण्डजानि च जारुजानि च स्वेदजानि चोद्भिज्जानि चाश्वा गावः पुरुषा हस्तिनो यत्किञ्चेदं प्राणि जङ्गमं च पतत्रि च यच्च स्थावरं सर्वं तत्प्रज्ञानेत्रं प्रज्ञाने प्रतिष्ठितं प्रज्ञानेत्रो लोकः प्रज्ञा प्रतिष्ठा प्रज्ञानं ब्रह्म ॥ ३ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "स एतेन प्राज्ञेनाऽऽत्मनाऽस्माल्लोकादुत्क्रम्यामुष्मिन्स्वर्गे लोके सर्वान् कामानाप्त्वाऽमृतः समभवत् समभवत् ॥ ४ ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "॥ इति ऎतरेयोपनिषत् समाप्ता ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "ऐतरेयोपनिषद्",
      "sanskrit": "वर्गःप्रमुखोपनिषदः",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "छान्दोग्योपनिषद्",
      "sanskrit": "॥छान्दोग्योपनिषद्॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "छान्दोग्योपनिषद्",
      "sanskrit": "अनुक्रमणिका",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "बृहदारण्यकोपनिषद्",
      "sanskrit": "बृहदारण्यकोपनिषत्",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "बृहदारण्यकोपनिषद्",
      "sanskrit": "॥ बृहदारण्यकोपनिषत् सस्वरा ॥",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "बृहदारण्यकोपनिषद्",
      "sanskrit": "॥ बृहदारण्यकोपनिषत् ॥ (plain)",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "श्वेताश्वतरोपनिषद्",
      "sanskrit": "श्वेताश्वतरोपनिषत्",
      "source": "Wikisource",
      "language": "संस्कृतम्",
      "script": "देवनागरी"
    },
    {
      "upanishad": "श्वेताश्वतरोपनिषद्",
      "sanskrit": "॥श्वेताश्वतरोपनिषत्॥",
      "source": "Wikisource",
      "language": "संस्कृतम्",
      "script": "देवनागरी"
    }
  ]
}