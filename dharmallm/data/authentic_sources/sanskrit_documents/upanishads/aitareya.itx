% Text title            : aitareyopanishhat.h
% File name             : aitareya.itx
% Category              : upanishhat
% Location              : doc\_upanishhat
% Author                : Vedic Rishis
% Transliterated by     : Sunder Hattangadi
% Proofread by          : Sunder Hattangadi, John Manetta
% Description-comments  : 8/108; RigVeda, Mukhyopanishad
% Latest update         : July 20, 1999, January 17, 2023
% Send corrections to   : sanskrit at cheerful dot c om
%
% This text is prepared by volunteers and is to be used for personal study 
% and research. The file is not to be copied or reposted for promotion of 
% any website or individuals or for commercial purpose without permission. 
% Please help to maintain respect for volunteer spirit.
%
\documentstyle[11pt,multicol,itrans]{article}
#include=ijag.inc
#endwordvowel=.h
\portraitwide
\parindent=100pt                
\let\usedvng=\Largedvng      % for 1 column     
\pagenumbering{itrans} 
\def\engtitle#1{\hrule\medskip\centerline{\LARGE #1}}
\def\itxtitle#1{\medskip\centerline{\LARGEdvng #1}\medskip\hrule}
\def\endtitles{\medskip\obeyspaceslines}
%%
\begin{document}
\engtitle{.. Aitareya Upanishad ..}##
\itxtitle{.. aitareyopaniShat ..}##\endtitles ##
vA~N me manasi pratiShThitA mano me vAchi pratiShThitamAvirAvIrma edhi ||
vedasya ma ANIsthaH shrutaM me mA prahAsIranenAdhItenAhorAtrAn
sandadhAmyR^itaM vadiShyAmi satyaM vadiShyAmi || tanmAmavatu
tadvaktAramavatvavatu mAmavatu vaktAramavatu vaktAram ||
        || OM shAntiH shAntiH shAntiH||

          || atha aitareyopaniShadi prathamAdhyAye prathamaH khaNDaH ||
OM AtmA vA idameka evAgra AsInnAnyatki~nchana miShat | sa IkShata
lokAnnu sR^ijA iti || 1||
sa imA.N llokAnasR^ijata | ambho marIchIrmaramApo.ado.ambhaH pareNa divaM
dyauH pratiShThA.antarikShaM marIchayaH |
pR^ithivI maro yA adhastAtta ApaH || 2||
sa IkShateme nu lokA lokapAlAnnu sR^ijA iti || so.adbhya eva puruShaM
samuddhR^ityAmUrChayat || 3||
tamabhyatapattasyAbhitaptasya mukhaM nirabhidyata yathA.aNDaM
mukhAdvAgvAcho.agnirnAsike nirabhidyetaM nAsikAbhyAM prANaH |
prANAdvAyurakShiNI nirabhidyetamakShIbhyAM chakShushchakShuSha
AdityaH karNau nirabhidyetAM karNAbhyAM shrotraM
shrotraddishastva~Nnirabhidyata tvacho lomAni lomabhya oShadhivanaspatayo
hR^idayaM nirabhidyata hR^idayAnmano manasashchandramA nAbhirnirabhidyata
nAbhyA apAno.apAnAnmR^ityuH
shishnaM nirabhidyata shishnAdreto retasa ApaH || 4||
        || ityaitareyopaniShadi prathamAdhyAye prathamaH khaNDaH ||

        || atha aitareyopaniShadi prathamAdhyAye dvitIyaH khaNDaH ||
tA etA devatAH sR^iShTA asminmahatyarNave prApatan
. tamashanApipAsAbhyAmanvavArjat | tA
enamabruvannAyatanaM naH prajAnIhi yasminpratiShThitA annamadAmeti || 1||
tAbhyo gAmAnayattA abruvanna vai no.ayamalamiti |
tAbhyo.ashvamAnayattA abruvanna vai no.ayamalamiti || 2||
tAbhyaH puruShamAnayattA abruvan sukR^itaM bateti puruSho vAva sukR^itam |
tA abravIdyathAyatanaM pravishateti || 3||
agnirvAgbhUtvA mukhaM prAvishadvAyuH prANo bhUtvA nAsike
prAvishadAdityashchakShurbhUtvA.akShiNI prAvishAddishaH
shrotraM bhUtvA karNau prAvishannoShadhivanaspatayo lomAni bhUtvA
tvachaMprAvisha.nshchandramA mano bhUtvA hR^idayaM prAvishanmR^ityurapAno
bhUtvA nAbhiM prAvishadApo reto bhUtvA shishnaM prAvishan || 4||
tamashanAyApipAse abrUtAmAvAbhyAmabhiprajAnIhIti te abravIdetAsveva
vAM devatAsvAbhajAmyetAsu bhAginnyau karomIti | tasmAdyasyai kasyai
cha devatAyai havirgR^ihyate bhAginyAvevAsyAmashanAyApipAse
bhavataH || 5||
        || ityaitareyopaniShadi prathamAdhyAye dvitIyaH khaNDaH ||

        || atha aitareyopaniShadi prathamAdhyAye tR^itIyaH khaNDaH ||
sa IkShateme nu lokAshcha lokapAlAshchAnnamebhyaH sR^ijA iti || 1||
so.apo.abhyatapattAbhyo.abhitaptAbhyo mUrtirajAyata |
yA vai sA mUrtirajAyatAnnaM vai tat || 2||
tadenatsR^iShTaM parA~NtyajighA.nsattadvAchA.ajighR^ikShat
tannAshaknodvAchA grahItum |
sa yaddhainadvAchA.agrahaiShyadabhivyAhR^itya haivAnnamatrapsyat || 3||
tatprANenAjighR^ikShat tannAshaknotprANena grahItuM sa
yaddhainatprANenAgrahaiShyadabhiprANya
haivAnnamatrapsyat || 4||
tachchakShuShA.ajighR^ikShat tannAshaknochchakShuShA grahItu/n sa
yaddhainachchakShuShA.agrahaiShyaddR^iShTvA haivAnamatrapsyat || 5||
tachChrotreNAjighR^ikShat tannAshaknochChrotreNa grahItuM sa
yaddhainachChroteNAgrahaiShyachChrutvA haivAnnamatrapsyat || 6||
tattvachA.ajighR^ikShat tannAshaknottvachA grahItuM sa
yaddhainattvachA.agrahaiShyat spR^iShTvA haivAnnamatrapsyat || 7||
tanmanasA.ajighR^ikShat tannAshaknonmanasA grahItuM sa
yaddhainanmanasA.agrahaiShyaddhyAtvA haivAnnamatrapsyat || 8||
tachChishnenAjighR^ikShat tannAshaknochChishnena grahItuM sa
yaddhainachChishnenAgrahaiShyadvitsR^ijya haivAnamatrapsyat || 9||
tadapAnenAjighR^ikShat tadAvayat saiSho.annasya graho
yadvAyuranAyurvA eSha yadvAyuH || 10||
sa IkShata kathaM nvidaM madR^ite syAditi sa IkShata katareNa prapadyA iti |
sa IkShata yadi vAchA.abhivyAhR^itaM yadi prANenAbhiprANitaM yadi
chakShuShA dR^iShTaM yadi shrotreNa shrutaM
yadi tvachA spR^iShTaM yadi manasA dhyAtaM yadyapAnenAbhyapAnitaM
yadi shishnena visR^iShTamatha ko.ahamiti || 11||
sa etameva sImAnaM vidaryaitayA dvArA prApadyata | saiShA vidR^itirnAma
dvAstadetannA.andanam |
tasya traya AvasathAstrayaH svapnA ayamAvasatho.ayamAvasatho.ayamAvasatha
iti || 12||
sa jAto bhUtAnyabhivyaikhyat kimihAnyaM vAvadiShaditi |sa etameva
puruShaM brahma tatamamapashyat |  idamadarshanamitI 3 || 13||
tasmAdidandro nAmedandro ha vai nAma | tamidandraM santamindra
ityAchakShate parokSheNa |
parokShapriyA iva hi devAH parokShapriyA iva hi devAH || 14||
        || ityaitareyopaniShadi prathamAdhyAye tR^itIyaH khaNDaH ||

        || atha aitaropaniShadi dvitIyodhyAyaH ||
OM puruShe ha vA ayamAdito garbho bhavati yadetadretaH
.tadetatsarvebhyo.a~NgebhyastejaH saMbhUtamAtmanyeva.a.atmAnaM bibharti
tadyadA striyAM si~nchatyathainajjanayati tadasya prathamaM janma || 1||
tatstriyA AtmabhUyaM gachChati yathA svama~NgaM tathA | tasmAdenAM na hinasti |
sA.asyaitamAtmAnamatra gataM bhAvayati || 2||
sA bhAvayitrI bhAvayitavyA bhavati | taM strI garbha bibharti | so.agra
eva kumAraM janmano.agre.adhibhAvayati |
sa yatkumAraM janmano.agre.adhibhAvayatyAtmAnameva tadbhAvayatyeShaM
lokAnAM santatyA |
evaM santatA hIme lokAstadasya dvitIyaM janma || 3||
so.asyAyamAtmA puNyebhyaH karmabhyaH pratidhIyate | athAsyAyAmitara AtmA
kR^itakR^ityo vayogataH praiti |
sa itaH prayanneva punarjAyate tadasya tR^itIyaM janma || 4||
taduktamR^iShiNA garbhe nu sannanveShAmavedamahaM devAnAM janimAni
vishvA shataM mA pura AyasIrarakShannadhaH shyeno javasA niradIyamiti |
garbha evaitachChayAno vAmadeva evamuvAcha || 5||
sa evaM vidvAnasmAchCharIrabhedAdUrdhva utkramyAmuShmin svarge loke
sarvAn kAmAnAptvA.amR^itaH samabhavat samabhavat || 6||
        || ityaitaropaniShadi dvitIyodhyAyaH ||

        || atha aitaropaniShadi tR^itIyodhyAyaH ||
OM ko.ayamAtmeti vayamupAsmahe kataraH sa AtmA | yena vA pashyati yena
vA shR^iNoti yena vA gandhAnAjighrati yena vA vAchaM vyAkaroti yena
vA svAdu chAsvAdu cha vijAnAti || 1||
yadetaddhR^idayaM manashchaitat | sa~nj~nAnamAj~nAnaM vij~nAnaM
praj~nAnaM medhA
dR^iShTirdhR^itimatirmanIShA jUtiH smR^itiH sa~NkalpaH kraturasuH kAmo
vasha iti |
sarvANyevaitAni praj~nAnasya nAmadheyAni bhavanti || 2||
eSha brahmaiSha indra eSha prajApatirete sarve devA imAni cha
pa~nchamahAbhUtAni pR^ithivI vAyurAkAsha Apo
jyotI.nShItyetAnImAni cha kShudramishrANIva |
bIjAnItarANi chetarANi chANDajAni cha jArujAni cha svedajAni chodbhijjAni
chAshvA gAvaH puruShA hastino yatki~nchedaM prANi ja~NgamaM cha patatri
cha yachcha sthAvaraM sarvaM tatpraj~nAnetraM praj~nAne pratiShThitaM
praj~nAnetro lokaH praj~nA pratiShThA praj~nAnaM brahma || 3||
sa etena prAj~nenA.a.atmanA.asmAllokAdutkramyAmuShminsvarge loke sarvAn
kAmAnAptvA.amR^itaH samabhavat samabhavat || 4||
        || ityaitaropaniShadi tR^itIyodhyAyaH ||

OM vA~N me manasi pratiShThitA mano me vAchi pratiShThitamAvirAvIrma
edhi vedasya ma ANIsthaH shrutaM me mA prahAsIranenAdhItenAhorAtrAn
sandadhAmyR^itaM vadiShyAmi satyaM vadiShyAmi tanmAmavatu
tadvaktAramavatvavatu mAmavatu vaktAramavatu vaktAram ||
        || OM shAntiH shAntiH shAntiH||
##

Encoded by  Sunder Hattangadi
Proofread by  Sunder Hattangadi, John Manetta

\medskip\hrule\obeylines

Please send corrections to sanskrit at cheerful dot c om
Last updated \today
https://sanskritdocuments.org

\end{document}
