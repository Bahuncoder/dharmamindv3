% Text title            : chhAndogyopaniShat
% File name             : chhaandogya.itx
% Category              : upanishhat, svara
% Location              : doc\_upanishhat
% Transliterated by     : P. P. Narayanaswami swami at math.mun.ca
% Proofread by          : P. P. Narayanaswami swami at math.mun.ca
% Latest update         : November 1, 2010, October 6, 2022
% Send corrections to   : sanskrit at cheerful dot c om
%
% This text is prepared by volunteers and is to be used for personal study 
% and research. The file is not to be copied or reposted for promotion of 
% any website or individuals or for commercial purpose without permission. 
% Please help to maintain respect for volunteer spirit.
%
\documentstyle[11pt,multicol,itrans]{article}
#include=ijag.inc
#endwordvowel=.h
\portraitwide
\parindent=100pt                
\let\usedvng=\Largedvng      % for 1 column     
\pagenumbering{itrans} 
\def\engtitle#1{\hrule\medskip\centerline{\LARGE #1}}
\def\itxtitle#1{\medskip\centerline{\LARGEdvng #1}\medskip\hrule}
\def\endtitles{\medskip\obeyspaceslines}
%%
\begin{document}
\engtitle{.. ChAndogyopaniShad  ..}##
\itxtitle{.. ChAndogyopaniShat ..}##\endtitles ##
\section{.. atha ChAndogyopaniShat ..}
OM ApyAyantu mamA~NgAni vAkprANashchakShuH
shrotramatho balamindriyANi cha sarvANi |
sarvaM brahmaupaniShadaM mAhaM brahma nirAkuryAM mA mA brahma
nirAkarodanirAkaraNamastvanirAkaraNaMM me.astu |
tadAtmani nirate ya upaniShatsu dharmAste
mayi santu te mayi santu ||
|| OM shAntiH shAntiH shAntiH ||
\section{|| prathamo.adhyAyaH ||}
omityetadakSharamudgIthamupAsIta |
omiti hyudgAyati tasyopavyAkhyAnam  || 1\.1\.1||
eShAM bhUtAnAM pR^ithivI rasaH pR^ithivyA apo rasaH |
apAmoShadhayo rasa oShadhInAM puruSho rasaH
puruShasya vAgraso vAcha R^igrasa R^ichaH sAma rasaH
sAmna udgItho rasaH  || 1\.1\.2||
sa eSha rasAnA{\m+}rasatamaH paramaH parArdhyo.aShTamo
yadudgIthaH  || 1\.1\.3||
katamA katamarkkatamatkatamatsAma katamaH katama udgItha
iti vimR^iShTaM bhavati  || 1\.1\.4||
vAgevarkprANaH sAmomityetadakSharamudgIthaH |
tadvA etanmithunaM yadvAkcha prANashcharkcha sAma cha  || 1\.1\.5||
tadetanmithunamomityetasminnakShare sa{\m+}sR^ijyate
yadA vai mithunau samAgachChata Apayato vai
tAvanyonyasya kAmam || 1\.1\.6||
ApayitA ha vai kAmAnAM bhavati ya etadevaM
vidvAnakSharamudgIthamupAste  || 1\.1\.7||
tadvA etadanuj~nAkSharaM yaddhi kiMchAnujAnAtyomityeva
tadAhaiSho eva samR^iddhiryadanuj~nA samardhayitA ha vai
kAmAnAM bhavati ya etadevaM vidvAnakSharamudgIthamupAste  || 1\.1\.8||
teneyaM trayIvidyA vartate omityAshrAvayatyomiti
sha{\m+}satyomityudgAyatyetasyaivAkSharasyApachityai mahimnA
rasena || 1\.1\.9||
tenobhau kuruto yashchaitadevaM veda yashcha na veda |
nAnA tu vidyA chAvidyA cha yadeva vidyayA karoti
shraddhayopaniShadA tadeva vIryavattaraM bhavatIti
khalvetasyaivAkSharasyopavyAkhyAnaM bhavati  || 1\.1\.10||
\centerline{|| iti  prathamaH khaNDaH ||}
devAsurA ha vai yatra saMyetire  ubhaye prAjApatyAstaddha
devA udgIthamAjahruranenainAnabhibhaviShyAma iti  || 1\.2\.1||
te ha nAsikyaM prANamudgIthamupAsAMchakrire
ta{\m+} hAsurAH pApmanA vividhustasmAttenobhayaM jighrati
surabhi cha durgandhi cha pApmanA hyeSha viddhaH  || 1\.2\.2||
atha ha vAchamudgIthamupAsAMchakrire tA{\m+} hAsurAH pApmanA
vividhustasmAttayobhayaM vadati satyaM chAnR^itaM cha
pApmanA hyeShA viddhA  || 1\.2\.3||
atha ha chakShurudgIthamupAsAMchakrire taddhAsurAH
pApmanA vividhustasmAttenobhayaM pashyati darshanIyaM
chAdarshanIyaM cha pApmanA hyetadviddham || 1\.2\.4||
atha ha shrotramudgIthamupAsAMchakrire taddhAsurAH
pApmanA vividhustasmAttenobhaya{\m+} shR^iNoti shravaNIyaM
chAshravaNIyaM cha pApmanA hyetadviddham  || 1\.2\.5||
atha ha mana udgIthamupAsAMchakrire taddhAsurAH
pApmanA vividhustasmAttenobhaya{\m+}saMkalpate saMkalpanIyaMcha
chAsaMkalpanIyaM cha pApmanA hyetadviddham  || 1\.2\.6||
atha ha ya evAyaM mukhyaH prANastamudgIthamupAsAMchakrire
ta{\m+}hAsurA R^itvA vidadhvaMsuryathAshmAnamAkhaNamR^itvA
vidhva{\m+}setaivam  || 1\.2\.7||
yathAshmAnamAkhaNamR^itvA vidhva{\m+}sata eva{\m+} haiva
sa vidhva{\m+}sate ya evaMvidi pApaM kAmayate
yashchainamabhidAsati sa eSho.ashmAkhaNaH  || 1\.2\.8||
naivaitena surabhi na durgandhi vijAnAtyapahatapApmA hyeSha
tena yadashnAti yatpibati tenetarAnprANAnavati etamu
evAntato.avittvotkramati vyAdadAtyevAntata iti || 1\.2\.9||
ta{\m+} hA~NgirA udgIthamupAsAMchakra etamu evA~NgirasaM
manyante.a~NgAnAM yadrasaH || 1\.2\.10||
tena ta{\m+} ha bR^ihaspatirudgIthamupAsAMchakra etamu eva bR^ihaspatiM
manyante vAgghi bR^ihatI tasyA eSha patiH  || 1\.2\.11 ||
tena ta{\m+} hAyAsya udgIthamupAsAMchakra etamu evAyAsyaM
manyanta AsyAdyadayate  || 1\.2\.12||
tena ta{\m+}ha bako dAlbhyo vidAMchakAra |
sa ha naimishIyAnAmudgAtA babhUva sa ha smaibhyaH
kAmAnAgAyati  || 1\.2\.13||
AgAtA ha vai kAmAnAM bhavati ya etadevaM
vidvAnakSharamudgIthamupAsta ityadhyAtmam  || 1\.2\.14||
\centerline{|| iti  dvitIyaH khaNDaH ||}
athAdhidaivataM ya evAsau tapati
tamudgIthamupAsItodyanvA eSha prajAbhya udgAyati |
udya{\m+}stamo bhayamapahantyapahantA ha vai bhayasya
tamaso bhavati ya evaM veda  || 1\.3\.1||
samAna u evAyaM chAsau choShNo.ayamuShNo.asau
svara itImamAchakShate svara iti pratyAsvara ityamuM
tasmAdvA etamimamamuM chodgIthamupAsIta  || 1\.3\.2||
atha khalu vyAnamevodgIthamupAsIta yadvai prANiti
sa prANo yadapAniti so.apAnaH  |
atha yaH prANApAnayoH saMdhiH sa vyAno yo vyAnaH
sA vAk |
tasmAdaprANannanapAnanvAchamabhivyAharati  || 1\.3\.3||
yA vAksarktasmAdaprANannanapAnannR^ichamabhivyAharati
yarktatsAma tasmAdaprANannanapAnansAma gAyati
yatsAma sa udgIthastasmAdaprANannanapAnannudgAyati  || 1\.3\.4||
ato yAnyanyAni vIryavanti karmANi yathAgnermanthanamAjeH
saraNaM dR^iDhasya dhanuSha AyamanamaprANannanapAna{\m+}stAni
karotyetasya hetorvyAnamevodgIthamupAsIta || 1\.3\.5||
atha khalUdgIthAkSharANyupAsItodgItha iti
prANa evotprANena hyuttiShThati vAggIrvAco ha
gira ityAchakShate.annaM thamanne hIda{\m+}sarva{\m+}sthitam || 1\.3\.6||
dyaurevodantarikShaM gIH pR^ithivI thamAditya
evodvAyurgIragnistha{\m+} sAmaveda evodyajurvedo
gIrR^igvedasthaM dugdhe.asmai vAgdohaM yo vAco
doho.annavAnannAdo bhavati ya etAnyevaM
vidvAnudgIthAkSharANyupAsta udgItha iti  || 1\.3\.7||
atha khalvAshIHsamR^iddhirupasaraNAnItyupAsIta
yena sAmnA stoShyansyAttatsAmopadhAvet || 1\.3\.8||
yasyAmR^ici tAmR^ichaM  yadArSheyaM tamR^iShiM  yAM
devatAmabhiShToShyansyAttAM devatAmupadhAvet  || 1\.3\.9||
yena chChandasA stoShyansyAttachChanda upadhAvedyena
stomena stoShyamANaH syAtta{\m+}stomamupadhAvet  || 1\.3\.10||
yAM dishamabhiShToShyansyAttAM dishamupadhAvet  || 1\.3\.11||
AtmAnamantata upasR^itya stuvIta kAmaM
dhyAyannapramatto.abhyAsho ha yadasmai sa kAmaH samR^idhyeta
yatkAmaH stuvIteti yatkAmaH stuvIteti  || 1\.3\.12||
\centerline{|| iti  tR^itIyaH khaNDaH ||}
omityetadakSharamudgIthamupAsItomiti hyudgAyati
tasyopavyAkhyAnam  || 1\.4\.1||
devA vai mR^ityorbibhyatastrayIM vidyAM prAvisha{\m+}ste
ChandobhirachChAdayanyadebhirachChAdaya{\m+}stachChandasAM
Chandastvam  || 1\.4\.2||
tAnu tatra mR^ityuryathA matsyamudake paripashyedevaM
paryapashyadR^ichi sAmni yajuShi |
te nu viditvordhvA R^ichaH sAmno yajuShaH svarameva
prAvishan || 1\.4\.3||
yadA vA R^ichamApnotyomityevAtisvaratyeva{\m+}sAmaivaM
yajureSha u svaro yadetadakSharametadamR^itamabhayaM tatpravishya
devA amR^itA abhayA abhavan  || 1\.4\.4||
sa ya etadevaM vidvAnakSharaM praNautyetadevAkShara{\m+}
svaramamR^itamabhayaM pravishati tatpravishya yadamR^itA
devAstadamR^ito bhavati  || 1\.4\.5||
\centerline{|| iti  chaturthaH khaNDaH ||}
atha khalu ya udgIthaH sa praNavo yaH praNavaH sa udgItha
ityasau vA Aditya udgItha eSha praNava omiti
hyeSha svaranneti  || 1\.5\.1||
etamu evAhamabhyagAsiShaM tasmAnmama tvameko.asIti
ha kauShItakiH putramuvAcha rashmI{\m+}stvaM paryAvartayAdbahavo
vai te bhaviShyantItyadhidaivatam  || 1\.5\.2||
athAdhyAtmaM ya evAyaM mukhyaH
prANastamudgIthamupAsItomiti hyeSha svaranneti  || 1\.5\.3||
etamu evAhamabhyagAsiShaM tasmAnmama tvameko.asIti ha
kauShItakiH putramuvAcha prANA{\m+}stvaM
bhUmAnamabhigAyatAdbahavo vai me bhaviShyantIti  || 1\.5\.4||
atha khalu ya udgIthaH sa praNavo yaH praNavaH
sa udgItha iti hotR^iShadanAddhaivApi
durudgIthamanusamAharatItyanusamAharatIti  || 1\.5\.5||
\centerline{|| iti  pa~nchamaH khaNDaH ||}
iyamevargagniH sAma tadetadetasyAmR^ichyadhyU.Dha{\m+} sAma
tasmAdR^ichyadhyUDha{\m+}sAma gIyata iyameva
sAgniramastatsAma  || 1\.6\.1||
antarikShamevargvAyuH sAma tadetadetasyAmR^ichyadhyUDha{\m+} sAma
tasmAdR^ichyadhyUDha{\m+} sAma gIyate.antarikShameva sA
vAyuramastatsAma  || 1\.6\.2||
dyaurevargAdityaH sAma tadetadetasyAmR^ichyadhyUDha{\m+} sAma
tasmAdR^ichyadhyUDha{\m+} sAma gIyate dyaureva
sAdityo.amastatsAma  || 1\.6\.3||
nakShatrAnyevarkchandramAH sAma tadetadetasyAmR^ichyadhyUDha{\m+} sAma
tasmAdR^ichyadhyUDha{\m+} sAma gIyate nakShatrANyeva sA chandramA
amastatsAma  || 1\.6\.4||
atha yadetadAdityasya shuklaM bhAH saivargatha yannIlaM paraH
kR^iShNaM tatsAma tadetadetasyAmR^ichyadhyUDha{\m+} sAma
tasmAdR^ichyadhyUDha{\m+} sAma gIyate  || 1\.6\.5||
atha yadevaitadAdityasya shuklaM bhAH saiva
sAtha yannIlaM paraH kR^iShNaM tadamastatsAmAtha
ya eSho.antarAditye hiraNmayaH puruSho dR^ishyate
hiraNyashmashrurhiraNyakesha ApraNasvAtsarva eva
suvarNaH  || 1\.6\.6||
tasya yathA kapyAsaM puNDarIkamevamakShiNI
tasyoditi nAma sa eSha sarvebhyaH pApmabhya udita
udeti ha vai sarvebhyaH pApmabhyo ya evaM veda  || 1\.6\.7||
tasyarkcha sAma cha geShNau
tasmAdudgIthastasmAttvevodgAtaitasya hi gAtA
sa eSha ye chAmuShmAtparA~ncho lokAsteShAM cheShTe
devakAmAnAM chetyadhidaivatam || 1\.6\.8||
\centerline{|| iti  ShaShThaH khaNDaH ||}
athAdhyAtmaM vAgevarkprANaH sAma tadetadetasyAmR^ichyadhyUDha{\m+}
sAma tasmAdR^ichyadhyUDha{\m+}sAma gIyate|
vAgeva sA prANo.amastatsAma || 1\.7\.1||
chakShurevargAtmA sAma tadetadetasyAmR^ichyadhyUDha{\m+}sAma
tasmAdR^ichyadhyUDha{\m+}sAma gIyate |
chakShureva sAtmAmastatsAma  || 1\.7\.2||
shrotramevar~NmanaH sAma tadetadetasyAmR^ichyadhyUDha{\m+}sAma
tasmAdR^ichyadhyUDha{\m+}sAma gIyate  |
shrotrameva sA mano.amastatsAma   || 1\.7\.3||
atha yadetadakShNaH shuklaM bhAH saivargatha yannIlaM paraH
kR^iShNaM tatsAma tadetadetasyAmR^ichyadhyUDha{\m+}sAma
tasmAdR^ichyadhyUDha{\m+}sAma gIyate |
atha yadevaitadakShNaH shuklaM bhAH saiva sAtha yannIlaM paraH
kR^iShNaM tadamastatsAma   || 1\.7\.4||
atha ya eSho.antarakShiNi puruSho dR^ishyate saivarktatsAma
tadukthaM tadyajustadbrahma tasyaitasya tadeva rUpaM yadamuShya rUpaM
yAvamuShya geShNau tau  geShNau yannAma tannAma  || 1\.7\.5||
sa eSha ye chaitasmAdarvA~ncho lokAsteShAM cheShTe manuShyakAmAnAM
cheti tadya ime vINAyAM gAyantyetaM te gAyanti
tasmAtte dhanasanayaH || 1\.7\.6||
atha ya etadevaM vidvAnsAma gAyatyubhau sa gAyati
so.amunaiva sa eSha chAmuShmAtparA~ncho
lokAstA{\m+}shchApnoti devakAmA{\m+}shcha  || 1\.7\.7||
athAnenaiva ye chaitasmAdarvA~ncho lokAstA{\m+}shchApnoti
manuShyakAmA{\m+}shcha tasmAdu haivaMvidudgAtA brUyAt || 1\.7\.8||
kaM te kAmamAgAyAnItyeSha hyeva kAmAgAnasyeShTe ya
evaM vidvAnsAma gAyati sAma gAyati  || 1\.7\.9||
\centerline{|| iti  saptamaH khaNDaH ||}
trayo hodgIthe kushalA babhUvuH shilakaH shAlAvatyashchaikitAyano
dAlbhyaH pravAhaNo jaivaliriti te hochurudgIthe
vai kushalAH smo hantodgIthe kathAM vadAma iti || 1\.8\.1||
tatheti ha samupavivishuH sa ha prAvahaNo jaivaliruvAcha
bhagavantAvagre vadatAM brAhmaNayorvadatorvAcha{\m+} shroShyAmIti || 1\.8\.2||
sa ha shilakaH shAlAvatyashchaikitAyanaM dAlbhyamuvAcha
hanta tvA pR^ichChAnIti  pR^ichCheti hovAcha  || 1\.8\.3||
kA sAmno gatiriti svara iti hovAcha svarasya kA
gatiriti   prANa iti hovAcha prANasya kA
gatirityannamiti hovAchAnnasya kA gatirityApa
iti hovAcha  || 1\.8\.4||
apAM kA gatirityasau loka iti hovAchAmuShya lokasya
kA gatiriti na svargaM lokamiti nayediti hovAcha svargaM
vayaM loka{\m+} sAmAbhisaMsthApayAmaH svargasa{\m+}stAva{\m+}hi
sAmeti  || 1\.8\.5||
ta{\m+} ha shilakaH shAlAvatyashchaikitAyanaM
dAlbhyamuvAchApratiShThitaM vai kila te dAlbhya sAma
yastvetarhi brUyAnmUrdhA te vipatiShyatIti mUrdhA te
vipatediti || 1\.8\.6||
hantAhametadbhagavato vedAnIti viddhIti hovAchAmuShya
lokasya kA gatirityayaM loka iti hovAchAsya lokasya
kA gatiriti na pratiShThAM lokamiti nayediti hovAcha
pratiShThAM vayaM loka{\m+} sAmAbhisa{\m+}sthApayAmaH
pratiShThAsa{\m+}stAva{\m+} hi sAmeti || 1\.8\.7||
ta{\m+} ha pravAhaNo jaivaliruvAchAntavadvai kila te
shAlAvatya sAma   yastvetarhi brUyAnmUrdhA te vipatiShyatIti
mUrdhA te vipatediti  hantAhametadbhagavato vedAnIti
viddhIti hovAcha  || 1\.8\.8||
\centerline{|| iti  aShTamaH khaNDaH ||}
asya lokasya kA gatirityAkAsha iti hovAcha
sarvANi ha vA imAni bhUtAnyAkAshAdeva samutpadyanta
AkAshaM pratyastaM yantyAkAsho hyevaibhyo jyAyAnakAshaH
parAyaNam || 1\.9\.1||
sa eSha parovarIyAnudgIthaH sa eSho.anantaH parovarIyo
hAsya bhavati parovarIyaso ha lokA~njayati
ya etadevaM vidvAnparovarIyA{\m+}samudgIthamupAste || 1\.9\.2||
ta{\m+} haitamatidhanvA shaunaka udarashANDilyAyoktvovAcha
yAvatta enaM prajAyAmudgIthaM vediShyante parovarIyo
haibhyastAvadasmi{\m+}lloke jIvanaM bhaviShyati || 1\.9\.3||
tathAmuShmi{\m+}lloke loka iti sa ya etamevaM vidvAnupAste
parovarIya eva hAsyAsmi{\m+}lloke jIvanaM bhavati
tathAmuShmi{\m+}lloke loka iti loke loka iti || 1\.9\.4||
\centerline{|| iti  navamaH khaNDaH ||}
maTachIhateShu kuruShvATikyA saha jAyayoShastirha
chAkrAyaNa ibhyagrAme pradrANaka uvAsa || 1\.10\.1||
sa hebhyaM kulmAShAnkhAdantaM bibhikShe ta{\m+} hovAcha |
neto.anye vidyante yaccha ye ma ima upanihitA iti || 1\.10\.2||
eteShAM me dehIti hovAcha tAnasmai pradadau
hantAnupAnamityuchChiShTaM vai me pIta{\m+}syAditi hovAcha || 1\.10\.3||
na svidete.apyuchChiShTA iti na vA
ajIviShyamimAnakhAdanniti hovAcha kAmo ma
udapAnamiti || 1\.10\.4||
sa ha khAditvAtisheShA~njAyAyA AjahAra sAgra eva
subhikShA babhUva tAnpratigR^ihya nidadhau || 1\.10\.5||
sa ha prAtaH saMjihAna uvAcha yadbatAnnasya labhemahi
labhemahi dhanamAtrA{\m+}rAjAsau yakShyate sa mA
sarvairArtvijyairvR^iNIteti || 1\.10\.6||
taM jAyovAcha hanta pata ima eva kulmAShA iti
tAnkhAditvAmuM yaj~naM vitatameyAya || 1\.10\.7||
tatrodgAtR^InAstAve stoShyamANAnupopavivesha
sa ha prastotAramuvAcha || 1\.10\.8||
prastotaryA devatA prastAvamanvAyattA tAM chedavidvAnprastoShyasi
mUrdhA te vipatiShyatIti  || 1\.10\.9||
evamevodgAtAramuvAchodgAtaryA devatodgIthamanvAyattA
tAM chedavidvAnudgAsyasi mUrdhA te vipatiShyatIti || 1\.10\.10||
evameva pratihartAramuvAcha pratihartaryA devatA
pratihAramanvAyattA tAM chedavidvAnpratihariShyasi mUrdhA te
vipatiShyatIti te ha samAratAstUShNImAsAMchakrire || 1\.10\.11||
\centerline{|| iti  dashamaH khaNDaH ||}
atha hainaM yajamAna uvAcha  bhagavantaM vA ahaM
vividiShANItyuShastirasmi chAkrAyaNa iti hovAcha  || 1\.11\.1||
sa hovAcha bhagavantaM vA ahamebhiH sarvairArtvijyaiH
paryaiShiShaM bhagavato vA ahamavittyAnyAnavR^iShi || 1\.11\.2||
bhagavA{\m+}stveva me sarvairArtvijyairiti tathetyatha
tarhyeta eva samatisR^iShTAH  stuvatAM yAvattvebhyo dhanaM
dadyAstAvanmama dadyA iti tatheti ha yajamAna uvAcha || 1\.11\.3||
atha hainaM prastotopasasAda prastotaryA devatA
prastAvamanvAyattA tAM chedavidvAnprastoShyasi mUrdhA te
vipatiShyatIti mA bhagavAnavochatkatamA sA devateti || 1\.11\.4||
prANa iti hovAcha sarvANi ha vA imAni bhUtAni
prANamevAbhisaMvishanti prANamabhyujjihate saiShA devatA
prastAvamanvAyattA tAM chedavidvAnprAstoShyo
mUrdhA te vyapatiShyattathoktasya mayeti || 1\.11\.5||
atha hainamudgAtopasasAdodgAtaryA devatodgIthamanvAyattA
tAM chedavidvAnudgAsyasi mUrdhA te vipatiShyatIti
mA bhagavAnavochatkatamA sA devateti || 1\.11\.6||
Aditya iti hovAcha sarvANi ha vA imAni
bhUtAnyAdityamuchchaiH santaM gAyanti saiShA
devatodgIthamanvAyattA tAM chedavidvAnudagAsyo
mUrdhA te vyapatiShyattathoktasya mayeti || 1\.11\.7||
atha hainaM pratihartopasasAda pratihartaryA devatA
pratihAramanvAyattA tAM chedavidvAnpratihariShyasi
mUrdhA te vipatiShyatIti mA bhagavAnavochatkatamA
sA devateti || 1\.11\.8||
annamiti hovAcha sarvANi ha vA imAni bhUtanyannameva
pratiharamANAni jIvanti saiShA devatA pratihAramanvAyattA
tAM chedavidvAnpratyahariShyo mUrdhA te vyapatiShyattathoktasya
mayeti tathoktasya mayeti || 1\.11\.9||
\centerline{|| iti  ekAdashaH khaNDaH ||}
athAtaH shauva udgIthastaddha bako dAlbhyo glAvo vA
maitreyaH svAdhyAyamudvavrAja || 1\.12\.1||
tasmai shvA shvetaH prAdurbabhUva tamanye shvAna
upasametyochurannaM no bhagavAnAgAyatvashanAyAmavA
iti  || 1\.12\.2||
tAnhovAchehaiva mA prAtarupasamIyAteti taddha bako dAlbhyo
glAvo vA maitreyaH pratipAlayAMchakAra  || 1\.12\.3||
te ha yathaivedaM bahiShpavamAnena stoShyamANAH sa{\m+}rabdhAH
sarpantItyevamAsasR^ipuste ha samupavishya
hiM chakruH  || 1\.12\.4||
o3madA3moM3pibA3moM3 devo varuNaH
prajapatiH savitA2nnamihA2haradannapate3.annamihA
2harA2haro3miti || 1\.12\.5||
\centerline{|| iti  dvAdashaH khaNDaH ||}
ayaM vAva loko hAukAraH vAyurhAikArashchandramA
athakAraH | AtmehakAro.agnirIkAraH || 1\.13\.1||
Aditya UkAro nihava ekAro vishve devA
auhoyikAraH  prajapatirhiMkAraH prANaH svaro.annaM yA
vAgvirAT || 1\.13\.2||
aniruktastrayodashaH stobhaH saMcharo huMkAraH  || 1\.13\.3||
dugdhe.asmai vAgdohaM yo vAcho doho.annavAnannAdo bhavati
ya etAmeva{\m+}sAmnAmupaniShadaM vedopaniShadaM vedeti || 1\.13\.4||
\centerline{|| iti  trayodashaH khaNDaH ||}
\centerline{|| iti prathamo.adhyAyaH ||}
\section{|| dvitIyo.adhyAyaH ||}
samastasya khalu sAmna upAsana{\m+} sAdhu yatkhalu sAdhu
tatsAmetyAchakShate   yadasAdhu tadasAmeti || 2\.1\.1||
tadutApyAhuH sAmnainamupAgAditi sAdhunainamupAgAdityeva
tadAhurasAmnainamupAgAdityasAdhunainamupagAdityeva
tadAhuH || 2\.1\.2||
athotApyAhuH sAma no bateti yatsAdhu bhavati sAdhu batetyeva
tadAhurasAma no bateti yadasAdhu bhavatyasAdhu batetyeva
tadAhuH || 2\.1\.3||
sa ya etadevaM vidvAnasAdhu sAmetyupAste.abhyAsho ha yadena{\m+}
sAdhavo dharmA A cha gachCheyurupa cha nameyuH || 2\.1\.4||
\centerline{|| iti  prathamaH khaNDaH ||}
lokeShu pa~nchavidha{\m+} sAmopAsIta pR^ithivI hiMkAraH  |
agniH prastAvo.antarikShamudgItha AdityaH pratihAro
dyaurnidhanamityUrdhveShu  || 2\.2\.1||
athAvR^itteShu dyaurhiMkAra AdityaH
prastAvo.antarikShamudgItho.agniH pratihAraH pR^ithivI
nidhanam  || 2\.2\.2||
kalpante hAsmai lokA UrdhvAshchAvR^ittAshcha ya etadevaM
vidvA{\m+}llokeShu pa~nchavidhaM sAmopAste || 2\.2\.3||
\centerline{|| iti  dvitIyaH khaNDaH ||}
vR^iShTau pa~nchavidha{\m+} sAmopAsIta purovAto hiMkAro
megho jAyate sa prastAvo varShati sa udgItho vidyotate
stanayati sa pratihAra udgR^ihNAti tannidhanam || 2\.3\.1||
varShati hAsmai varShayati ha ya etadevaM vidvAnvR^iShTau
pa~nchavidha{\m+}sAmopAste || 2\.3\.2||
\centerline{|| iti  tR^itIyaH khaNDaH ||}
sarvAsvapsu pa~nchavidha{\m+}sAmopAsIta megho yatsamplavate
sa hiMkAro yadvarShati sa prastAvo yAH prAchyaH syandante
sa udgItho yAH  pratIchyaH sa pratihAraH
samudro nidhanam || 2\.4\.1||
na hApsu praityapsumAnbhavati ya etadevaM vidvAnsarvAsvapsu
pa~nchavidha{\m+}sAmopAste  || 2\.4\.2||
\centerline{|| iti  chaturthaH khaNDaH ||}
R^ituShu pa~nchavidha{\m+} sAmopAsIta vasanto hiMkAraH
grIShmaH  prastAvo varShA udgIthaH sharatpratihAro
hemanto nidhanam || 2\.5\.1||
kalpante hAsmA R^itava R^itumAnbhavati ya etadevaM
vidvAnR^ituShu pa~nchavidha{\m+} sAmopAste || 2\.5\.2||
\centerline{|| iti  pa~nchamaH khaNDaH ||}
pashuShu pa~nchavidha{\m+} sAmopAsItAjA hiMkAro.avayaH
prastAvo gAva udgItho.ashvAH pratihAraH
puruSho nidhanam  || 2\.6\.1||
bhavanti hAsya pashavaH pashumAnbhavati ya etadevaM
vidvAnpashuShu pa~nchavidha{\m+} sAmopAste  || 2\.6\.2||
\centerline{|| iti  ShaShThaH khaNDaH ||}
prANeShu pa~nchavidhaM parovarIyaH sAmopAsIta prANo
hiMkAro vAkprastAvashchakShurudgIthaH shrotraM pratihAro
mano nidhanaM parovarIyA{\m+}si vA etAni || 2\.7\.1||
parovarIyo hAsya bhavati parovarIyaso ha lokA~njayati
ya etadevaM vidvAnprANeShu pa~nchavidhaM parovarIyaH
sAmopAsta iti tu pa~nchavidhasya || 2\.7\.2||
\centerline{|| iti  saptamaH khaNDaH ||}
atha saptavidhasya vAchi saptavidh{\m+} sAmopAsIta
yatkiMcha vAcho humiti sa hiMkAro yatpreti sa prastAvo
yadeti sa AdiH   || 2\.8\.1||
yaduditi sa udgItho yatpratIti sa pratihAro
yadupeti sa upadravo yannIti tannidhanam || 2\.8\.2||
dugdhe.asmai vAgdohaM yo vAcho doho.annavAnannAdo bhavati
ya etadevaM vidvAnvAchi saptavidha{\m+} sAmopAste  || 2\.8\.3||
\centerline{|| iti  aShTamaH khaNDaH ||}
atha khalvamumAditya{\m+}saptavidha{\m+} sAmopAsIta sarvadA
samastena sAma mAM prati mAM pratIti sarveNa
samastena sAma  || 2\.9\.1||
tasminnimAni sarvANi bhUtAnyanvAyattAnIti
vidyAttasya yatpurodayAtsa hiMkArastadasya
pashavo.anvAyattAstasmAtte hiM kurvanti
hiMkArabhAjino hyetasya sAmnaH  || 2\.9\.2||
atha yatprathamodite sa prastAvastadasya manuShyA
anvAyattAstasmAtte prastutikAmAH prasha{\m+}sAkAmAH
prastAvabhAjino  hyetasya sAmnaH  || 2\.9\.3||
atha yatsaMgavavelAyA{\m+} sa Adistadasya vayA{\m+}syanvAyattAni
tasmAttAnyantarikShe.anArambaNAnyAdAyAtmAnaM
paripatantyAdibhAjIni hyetasya sAmnaH  || 2\.9\.4||
atha yatsampratimadhyaMdine  sa udgIthastadasya
devA anvAyattAstasmAtte sattamAH
prAjApatyAnAmudgIthabhAjino hyetasya sAmnaH  || 2\.9\.5||
atha yadUrdhvaM madhyaMdinAtprAgaparAhNAtsa
pratihArastadasya garbhA anvAyattAstasmAtte
pratihR^itAnAvapadyante pratihArabhAjino
hyetasya sAmnaH   || 2\.9\.6||
atha yadUrdhvamaparAhNAtprAgastamayAtsa
upadravastadasyAraNyA anvAyattAstasmAtte puruShaM
dR^iShTvA kakSha{\m+}shvabhramityupadravantyupadravabhAjino
hyetasya sAmnaH  || 2\.9\.7||
atha yatprathamAstamite tannidhanaM tadasya
pitaro.anvAyattAstasmAttAnnidadhati nidhanabhAjino
hyetasya sAmna evaM khalvamumAditya{\m+} saptavidha{\m+}
sAmopAste  || 2\.9\.8||
\centerline{|| iti  navamaH khaNDaH ||}
atha khalvAtmasaMmitamatimR^ityu saptavidha{\m+}
sAmopAsIta hiMkAra iti tryakSharaM prastAva
iti tryakSharaM tatsamam   || 2\.10\.1||
Adiriti dvyakSharaM pratihAra iti chaturakSharaM
tata ihaikaM tatsamam  || 2\.10\.2||
udgItha iti tryakSharamupadrava iti chaturakSharaM
tribhistribhiH samaM bhavatyakSharamatishiShyate
tryakSharaM tatsamam || 2\.10\.3||
nidhanamiti tryakSharaM tatsamameva bhavati
tAni ha vA etAni dvAvi{\m+}shatirakSharANi  || 2\.10\.4||
ekavi{\m+}shatyAdityamApnotyekavi{\m+}sho vA
ito.asAvAdityo dvAvi{\m+}shena paramAdityAjjayati
tannAkaM tadvishokam  || 2\.10\.5||
ApnotI hAdityasya jayaM paro hAsyAdityajayAjjayo
bhavati ya etadevaM vidvAnAtmasaMmitamatimR^ityu
saptavidha{\m+} sAmopAste sAmopAste || 2\.10\.6||
\centerline{|| iti  dashamaH khaNDaH ||}
mano hiMkAro vAkprastAvashchakShurudgIthaH shrotraM pratihAraH
prANo nidhanametadgAyatraM prANeShu protam || 2\.11\.1||
sa evametadgAyatraM prANeShu protaM veda prANI bhavati
sarvamAyureti jyogjIvati mahAnprajayA pashubhirbhavati
mahAnkIrtyA mahAmanAH syAttadvratam || 2\.11\.2||
\centerline{|| iti  ekadashaH khaNDaH ||}
abhimanthati sa hiMkAro dhUmo jAyate sa prastAvo
jvalati sa udgItho.a~NgArA bhavanti sa pratihAra
upashAmyati tannidhana{\m+} sa{\m+}shAmyati
tannidhanametadrathaMtaramagnau protam || 2\.12\.1||
sa ya evametadrathaMtaramagnau protaM veda brahmavarchasyannAdo
bhavati sarvamAyureti jyogjIvati mahAnprajayA
pashubhirbhavati mahAnkIrtyA   na pratya~N~NagnimAchAmenna
niShThIvettadvratam || 2\.12\.2||
\centerline{|| iti  dvAdashaH khaNDaH ||}
upamantrayate sa hiMkAro j~napayate sa prastAvaH
striyA saha shete sa udgIthaH prati strIM saha shete
sa pratihAraH kAlaM gachChati tannidhanaM pAraM gachChati
tannidhanametadvAmadevyaM mithune protam   || 2\.13\.1||
sa ya evametadvAmadevyaM mithune protaM veda
mithunI bhavati mithunAnmithunAtprajAyate
sarvamAyureti jyogjIvati mahAnprajayA pashubhirbhavati
mahAnkIrtyA na kAMchana pariharettadvratam || 2\.13\.2||
\centerline{|| iti  trayodashaH khaNDaH ||}
udyanhiMkAra uditaH  prastAvo madhyaMdina udgItho.aparAhNaH
pratihAro.astaM yannidhanametadbR^ihadAditye protam || 2\.14\.1||
sa ya evametadbR^ihadAditye protaM veda tejasvyannAdo
bhavati sarvamAyureti jyogjIvati mahAnprajayA
pashubhirbhavati mahAnkIrtyA tapantaM na nindettadvratam || 2\.14\.2||
\centerline{|| iti  chaturdashaH khaNDaH ||}
abhrANi samplavante sa hiMkAro megho jAyate
sa prastAvo varShati sa udgItho vidyotate stanayati
sa pratihAra udgR^ihNAti tannidhanametadvairUpaM parjanye protam || 2\.15\.1||
sa ya evametadvairUpaM parjanye protaM veda
virUpA{\m+}shcha surUpa{\m+}shcha pashUnavarundhe
sarvamAyureti jyogjIvati mahAnprajayA pashubhirbhavati
mahAnkIrtyA varShantaM na nindettadvratam || 2\.15\.2||
\centerline{|| iti  pa~nchadashaH khaNDaH ||}
vasanto hiMkAro grIShmaH  prastAvo varShA udgIthaH
sharatpratihAro hemanto nidhanametadvairAjamR^ituShu protam || 2\.16\.1||
sa ya evametadvairAjamR^ituShu protaM veda virAjati
prajayA pashubhirbrahmavarchasena sarvamAyureti
jyogjIvati mahAnprajayA pashubhirbhavati
mahAnkIrtyartUnna nindettadvratam || 2\.16\.2||
\centerline{|| iti  ShoDashaH khaNDaH ||}
pR^ithivI hiMkAro.antarikShaM prastAvo dyaurudgItho
dishaH  pratihAraH  samudro nidhanametAH  shakvaryo
lokeShu protAH  || 2\.17\.1||
sa ya evametAH shakvaryo lokeShu protA veda lokI bhavati
sarvamAyureti jyogjIvati mahAnprajayA pashubhirbhavati
mahAnkIrtyA lokAnna nindettadvratam || 2\.17\.2||
\centerline{|| iti  saptadashaH khaNDaH ||}
ajA hiMkAro.avayaH prastAvo gAva udgItho.ashvAH pratihAraH
puruSho nidhanametA revatyaH pashuShu protAH || 2\.18\.1||
sa ya evametA revatyaH pashuShu protA veda
pashumAnbhavati sarvamAyureti jyogjIvati
mahAnprajayA pashubhirbhavati mahAnkIrtyA
pashUnna nindettadvratam  || 2\.18\.2||
\centerline{|| iti  aShTAdashaH khaNDaH ||}
loma hiMkArastvakprastAvo mA{\m+}samudgIthosthi
pratihAro majjA nidhanametadyaj~nAyaj~nIyama~NgeShu
protam || 2\.19\.1||
sa ya evametadyaj~nAyaj~nIyama~NgeShu protaM vedA~NgI bhavati
nA~Ngena vihUrChati sarvamAyureti jyogjIvati
mahAnprajayA pashubhirbhavati mahAnkIrtyA saMvatsaraM
majj~no nAshnIyAttadvrataM majj~no
nAshnIyAditi vA  || 2\.19\.2||
\centerline{|| iti  ekonaviMshaH khaNDaH ||}
agnirhiMkAro vAyuH prastAva Aditya udgItho
nakShatrANi pratihArashchandramA nidhanametadrAjanaM
devatAsu protam || 2\.20\.1||
sa ya evametadrAjanaM devatAsu protaM vedaitAsAmeva
devatAnA{\m+}salokatA{\m+}sarShTitA{\m+}sAyujyaM gachChati
sarvamAyureti jyogjIvati mahAnprajayA pashubhirbhavati
mahAnkIrtyA brAhmaNAnna nindettadvratam || 2\.20\.2||
\centerline{|| iti  viMshaH khaNDaH ||}
trayI vidyA hiMkArastraya ime lokAH sa
prastAvo.agnirvAyurAdityaH sa udgItho nakShatrANi
vayA{\m+}si marIchayaH sa pratihAraH sarpA gandharvAH
pitarastannidhanametatsAma sarvasminprotam || 2\.21\.1||
sa ya evametatsAma sarvasminprotaM veda sarva{\m+} ha
bhavati || 2\.21\.2||
tadeSha shloko yAni pa~nchadhA trINI trINi
tebhyo na jyAyaH paramanyadasti || 2\.21\.3||
yastadveda sa veda sarva{\m+} sarvA disho balimasmai haranti
sarvamasmItyupAsita tadvrataM tadvratam || 2\.21\.4||
\centerline{|| iti  ekaviMshaH khaNDaH ||}
vinardi sAmno vR^iNe pashavyamityagnerudgItho.aniruktaH
prajApaterniruktaH somasya mR^idu shlakShNaM vAyoH
shlakShNaM balavadindrasya krau~nchaM bR^ihaspaterapadhvAntaM
varuNasya tAnsarvAnevopaseveta vAruNaM tveva varjayet || 2\.22\.1||
amR^itatvaM devebhya AgAyAnItyAgAyetsvadhAM
pitR^ibhya AshAM manuShyebhyastR^iNodakaM pashubhyaH
svargaM lokaM yajamAnAyAnnamAtmana AgAyAnItyetAni
manasA dhyAyannapramattaH stuvIta  || 2\.22\.2||
sarve svarA indrasyAtmAnaH sarva UShmANaH
prajApaterAtmAnaH sarve sparshA mR^ityorAtmAnastaM
yadi svareShUpAlabhetendra{\m+}sharaNaM prapanno.abhUvaM
sa tvA prati vakShyatItyenaM brUyAt || 2\.22\.3||
atha yadyenamUShmasUpAlabheta prajApati{\m+}sharaNaM
prapanno.abhUvaM sa tvA prati pekShyatItyenaM
brUyAdatha yadyena{\m+} sparsheShUpAlabheta mR^ityu{\m+} sharaNaM
prapanno.abhUvaM sa tvA prati dhakShyatItyenaM brUyAt || 2\.22\.4||
sarve svarA ghoShavanto balavanto vaktavyA indre balaM
dadAnIti sarva UShmANo.agrastA anirastA vivR^itA
vaktavyAH  prajApaterAtmAnaM paridadAnIti sarve sparshA
leshenAnabhinihitA vaktavyA mR^ityorAtmAnaM
pariharANIti  || 2\.22\.5||
\centerline{|| iti  dvAviMshaH khaNDaH ||}
trayo dharmaskandhA yaj~no.adhyayanaM dAnamiti prathamastapa
eva dvitIyo brahmachAryAchAryakulavAsI
tR^itIyo.atyantamAtmAnamAchAryakule.avasAdayansarva
ete puNyalokA bhavanti brahmasa{\m+}stho.amR^itatvameti  || 2\.23\.1||
prajApatirlokAnabhyatapattebhyo.abhitaptebhyastrayI vidyA
samprAsravattAmabhyatapattasyA abhitaptAyA etAnyakSharANi
samprAsrvanta bhUrbhuvaH svariti  || 2\.23\.2||
tAnyabhyatapattebhyo.abhitaptebhya OMkAraH
samprAsravattadyathA sha~NkunA sarvANi parNAni
saMtR^iNNAnyevamoMkAreNa sarvA vAksaMtR^iNNoMkAra eveda{\m+}
sarvamoMkAra eveda{\m+} sarvam || 2\.23\.3||
\centerline{|| iti  trayoviMshaH khaNDaH ||}
brahmavAdino vadanti yadvasUnAM prAtaH savana{\m+} rudrANAM
mAdhyaMdina{\m+} savanamAdityAnAM cha vishveShAM cha
devAnAM tR^itIyasavanam || 2\.24\.1||
kva tarhi yajamAnasya loka iti sa yastaM na vidyAtkathaM
kuryAdatha vidvAnkuryAt || 2\.24\.2||
purA prAtaranuvAkasyopAkaraNAjjaghanena
gArhapatyasyodA~Nmukha upavishya sa vAsava{\m+}
sAmAbhigAyati || 2\.24\.3||
lo3kadvAramapAvA3rNU 33 pashyema tvA vaya{\m+}
rA 33333 hu 3 m A 33 jyA 3 yo 3 A 32111
iti || 2\.24\.4||
atha juhoti namo.agnaye pR^ithivIkShite lokakShite
lokaM me yajamAnAya vindaiSha vai yajamAnasya loka
etAsmi  || 2\.24\.5||
atra yajamAnaH  parastAdAyuShaH  svAhApajahi
parighamityuktvottiShThati tasmai vasavaH prAtaHsavana{\m+}
samprayachChanti  || 2\.24\.6||
purA mAdhyaMdinasya
savanasyopAkaraNAjjaghanenAgnIdhrIyasyoda~Nmukha
upavishya sa raudra{\m+}sAmAbhigAyati || 2\.24\.7||
lo3kadvAramapAvA3rNU33 pashyema tvA vayaM
vairA33333 hu3m A33jyA 3yo3A32111iti || 2\.24\.8||
atha juhoti namo vAyave.antarikShakShite lokakShite
lokaM me yajamAnAya vindaiSha vai yajamAnasya loka
etAsmi  || 2\.24\.9||
atra yajamAnaH parastAdAyuShaH svAhApajahi
parighamityuktvottiShThati tasmai rudrA
mAdhyaMdina{\m+}savana{\m+}samprayachChanti  || 2\.24\.10||
purA tR^itIyasavanasyopAkaraNAjjaghanenAhavanIyasyoda~Nmukha
upavishya sa Aditya{\m+}sa vaishvadeva{\m+} sAmAbhigAyati || 2\.24\.11||
lo3kadvAramapAvA3rNU33pashyema tvA vaya{\m+} svArA
33333 hu3m A33 jyA3 yo3A 32111 iti || 2\.24\.12||
Adityamatha vaishvadevaM lo3kadvAramapAvA3rNU33 pashyema
tvA vaya{\m+}sAmrA33333 hu3m A33 jyA3yo3A 32111
iti || 2\.24\.13||
atha juhoti nama Adityebhyashcha vishvebhyashcha devebhyo
divikShidbhyo lokakShidbhyo lokaM me yajamAnAya
vindata  || 2\.24\.14||
eSha vai yajamAnasya loka etAsmyatra yajamAnaH
parastAdAyuShaH svAhApahata parighamityuktvottiShThati || 2\.24\.15||
tasmA AdityAshcha vishve cha devAstR^itIyasavana{\m+}
samprayachChantyeSha ha vai yaj~nasya mAtrAM veda ya evaM veda
ya evaM veda  || 2\.24\.16||
\centerline{|| iti  chaturviMshaH khaNDaH ||}
\centerline{|| iti dvitIyo.adhyAyaH ||}
\section{|| tR^itIyo.adhyAyaH ||}
asau vA Adityo devamadhu tasya dyaureva
tirashchInava{\m+}sho.antarikShamapUpo marIchayaH putrAH  || 3\.1\.1||
tasya ye prA~ncho rashmayastA evAsya prAchyo madhunADyaH |
R^icha eva madhukR^ita R^igveda eva puShpaM tA amR^itA
ApastA vA etA R^ichaH   || 3\.1\.2||
etamR^igvedamabhyatapa{\m+}stasyAbhitaptasya yashasteja
indriyaM vIryamannAdya{\m+}raso.ajAyata  || 3\.1\.3||
tadvyakSharattadAdityamabhito.ashrayattadvA
etadyadetadAdityasya rohita{\m+}rUpam || 3\.1\.4||
\centerline{|| iti  prathamaH khaNDaH ||}
atha ye.asya dakShiNA rashmayastA evAsya dakShiNA
madhunADyo yajU{\m+}Shyeva madhukR^ito yajurveda eva puShpaM
tA amR^ita ApaH   || 3\.2\.1||
tAni vA etAni yajU{\m+}ShyetaM
yajurvedamabhyatapa{\m+}stasyAbhitaptasya yashasteja indriyaM
vIryamannAdya{\m+}rasojAyata  || 3\.2\.2||
tadvyakSharattadAdityamabhito.ashrayattadvA
etadyadetadAdityasya shukla{\m+} rUpam || 3\.2\.3||
\centerline{|| iti  dvitIyaH khaNDaH ||}
atha ye.asya pratya~ncho rashmayastA evAsya pratIchyo
madhunADyaH sAmAnyeva madhukR^itaH sAmaveda eva puShpaM
tA amR^itA ApaH || 3\.3\.1||
tAni vA etAni sAmAnyeta{\m+}
sAmavedamabhyatapa{\m+}stasyAbhitaptasya yashasteja indriyaM
vIryamannAdya{\m+}raso.ajAyata  || 3\.3\.2||
tadvyakSharattadAdityamabhito.ashrayattadvA
etadyadetadAdityasya kR^iShNa{\m+}rUpam || 3\.3\.3||
\centerline{|| iti  tR^itIyaH khaNDaH ||}
atha ye.asyoda~ncho rashmayastA evAsyodIchyo
madhunADyo.atharvA~Ngirasa eva madhukR^ita
itihAsapurANaM puShpaM tA amR^itA ApaH || 3\.4\.1||
te vA ete.atharvA~Ngirasa etaditihAsapUrANamabhyatapa{\m+}
stasyAbhitaptasya yashasteja indriyAM
vIryamannAdya{\m+}raso.ajAyata  || 3\.4\.2||
tadvyakSharattadAdityamabhito.ashrayattadvA
etadyadetadAdityasya paraM kR^iShNa{\m+}rUpam || 3\.4\.3||
\centerline{|| iti  chaturthaH khaNDaH ||}
atha ye.asyordhvA rashmayastA evAsyordhvA
madhunADyo guhyA evAdeshA madhukR^ito brahmaiva
puShpaM   tA amR^itA ApaH  || 3\.5\.1||
te vA ete guhyA AdeshA etadbrahmAbhyatapa{\m+}
stasyAbhitaptasya yashasteja indriyaM
vIryamannAdya{\m+}raso.ajAyata  || 3\.5\.2||
tadvyakSharattadAdityamabhito.ashrayattadvA
etadyadetadAdityasya madhye kShobhata iva  || 3\.5\.3||
te vA ete rasAnA{\m+}rasA vedA hi rasAsteShAmete
rasAstAni vA etAnyamR^itAnAmamR^itAni vedA
hyamR^itAsteShAmetAnyamR^itAni || 3\.5\.4||
\centerline{|| iti  pa~nchamaH khaNDaH ||}
tadyatprathamamamR^itaM tadvasava upajIvantyagninA mukhena na vai
devA ashnanti na pibantyetadevAmR^itaM dR^iShTvA
tR^ipyanti || 3\.6\.1||
ta etadeva rUpamabhisaMvishantyetasmAdrUpAdudyanti || 3\.6\.2||
sa ya etadevamamR^itaM veda vasUnAmevaiko bhUtvAgninaiva
mukhenaitadevAmR^itaM dR^iShTvA tR^ipyati sa ya etadeva
rUpamabhisaMvishatyetasmAdrUpAdudeti  || 3\.6\.3||
sa yAvadAdityaH purastAdudetA pashchAdastametA
vasUnAmeva tAvadAdhipatya{\m+}svArAjyaM paryetA  || 3\.6\.4||
\centerline{|| iti  ShaShThaH khaNDaH ||}
atha yaddvitIyamamR^itaM tadrudrA upajIvantIndreNa
mukhena na vai devA ashnanti na pibantyetadevAmR^itaM
dR^iShTvA tR^ipyanti || 3\.7\.1||
ta etadeva rUpamabhisaMvishantyetasmAdrUpAdudyanti  || 3\.7\.2||
sa ya etadevamamR^itaM veda rudrANAmevaiko bhUtvendreNaiva
mukhenaitadevAmR^itaM dR^iShTvA tR^ipyati sa etadeva
rUpamabhisaMvishatyetasmAdrUpAdudeti  || 3\.7\.3||
sa yAvadAdityaH purastAdudetA pashchAdastametA
dvistAvaddakShiNata udetottarato.astametA rudrANAmeva
tAvadAdhipatya{\m+}svArAjyaM paryetA || 3\.7\.4||
\centerline{|| iti  saptamaH khaNDaH ||}
atha yattR^itIyamamR^itaM tadAdityA upajIvanti varuNena
mukhena na vai devA ashnanti na pibantyetadevAmR^itaM
dR^iShTvA tR^ipyanti  || 3\.8\.1||
ta etadeva rUpamabhisaMvishantyetasmAdrUpAdudyanti  || 3\.8\.2||
sa ya etadevamamR^itaM vedAdityAnAmevaiko bhUtvA varuNenaiva
mukhenaitadevAmR^itaM dR^iShTvA tR^ipyati   sa etadeva
rUpamabhisaMvishatyetasmAdrUpAdudeti  || 3\.8\.3||
sa yAvadAdityo dakShiNata udetottarato.astametA
dvistAvatpashchAdudetA purastAdastametAdityAnAmeva
tAvadAdhipatya{\m+}svArAjyaM paryetA  || 3\.8\.4||
\centerline{|| iti  aShTamaH khaNDaH ||}
atha yachchaturthamamR^itaM tanmaruta upajIvanti somena
mukhena na vai devA ashnanti na pibantyetadevAmR^itaM
dR^iShTvA tR^ipyanti  || 3\.9\.1||
ta etadeva rUpamabhisaMvishantyetasmAdrUpAdudyanti  || 3\.9\.2||
sa ya etadevamamR^itaM veda marutAmevaiko bhUtvA somenaiva
mukhenaitadevAmR^itaM dR^iShTvA tR^ipyati   sa etadeva
rUpamabhisaMvishatyetasmAdrUpAdudeti  || 3\.9\.3||
sa yAvadAdityaH pashchAdudetA purastAdastametA
dvistAvaduttarata udetA dakShiNato.astametA marutAmeva
tAvadAdhipaty{\m+}svArAjyaM paryetA  || 3\.9\.4||
\centerline{|| iti  navamaH khaNDaH ||}
atha yatpa~nchamamamR^itaM tatsAdhyA upajIvanti brahmaNA
mukhena  na vai devA ashnanti na pibantyetadevAmR^itaM
dR^iShTvA tR^ipyanti  || 3\.10\.1||
ta etadeva rUpamabhisaMvishantyetasmAdrUpAdudyanti  || 3\.10\.2||
sa ya etadevamamR^itaM veda sAdhyAnAmevaiko bhUtvA
brahmaNaiva mukhenaitadevAmR^itaM dR^iShTvA tR^ipyati sa etadeva
rUpamabhisaMvishatyetasmAdrUpAdudeti  || 3\.10\.3||
sa yAvadAditya uttarata udetA dakShiNato.astametA
dvistAvadUrdhvaM udetArvAgastametA sAdhyAnAmeva
tAvadAdhipatya{\m+}svArAjyaM paryetA  || 3\.10\.4||
\centerline{|| iti  dashamaH khaNDaH ||}
atha tata Urdhva udetya naivodetA nAstametaikala eva
madhye sthAtA tadeSha shlokaH  || 3\.11\.1||
na vai tatra na nimlocha nodiyAya kadAchana |
devAstenAha{\m+}satyena mA virAdhiShi brahmaNeti || 3\.11\.2||
na ha vA asmA udeti na nimlochati sakR^iddivA haivAsmai
bhavati ya etAmevaM brahmopaniShadaM veda || 3\.11\.3||
taddhaitadbrahmA prajApataya uvAcha prajApatirmanave
manuH prajAbhyastaddhaitaduddAlakAyAruNaye jyeShThAya putrAya
pitA brahma provAcha || 3\.11\.4||
idaM vAva tajjyeShThAya putrAya pitA brahma
prabrUyAtpraNAyyAya vAntevAsine || 3\.11\.5||
nAnyasmai kasmaichana yadyapyasmA imAmadbhiH parigR^ihItAM
dhanasya pUrNAM dadyAdetadeva tato bhUya ityetadeva
tato bhUya iti || 3\.11\.6||
\centerline{|| iti  ekAdashaH khaNDaH ||}
gAyatrI vA Ida{\m+} sarvaM bhUtaM yadidaM  kiM cha vAgvai gAyatrI
vAgvA ida{\m+} sarvaM bhUtaM gAyati cha trAyate cha || 3\.12\.1||
yA vai sA gAyatrIyaM vAva sA yeyaM pR^ithivyasyA{\m+} hIda{\m+}
sarvaM bhUtaM pratiShThitametAmeva nAtishIyate || 3\.12\.2||
yA vai sA pR^ithivIyaM vAva sA yadidamasminpuruShe
sharIramasminhIme prANAH pratiShThitA etadeva
nAtishIyante || 3\.12\.3||
yadvai tatpuruShe sharIramidaM vAva tadyadidamasminnantaH
puruShe hR^idayamasminhIme prANAH pratiShThitA etadeva
nAtishIyante || 3\.12\.4||
saiShA chatuShpadA ShaDvidhA gAyatrI tadetadR^ichAbhyanUktam || 3\.12\.5||
tAvAnasya mahimA tato jyAyA{\m+}shcha pUruShaH |
pAdo.asya sarvA bhUtAni tripAdasyAmR^itaM divIti || 3\.12\.6||
yadvai tadbrahmetIdaM vAva tadyoyaM bahirdhA
puruShAdAkAsho yo vai sa bahirdhA puruShAdAkAshaH || 3\.12\.7||
ayaM vAva sa yo.ayamantaH puruSha akAsho yo vai so.antaH
puruSha AkAshaH  || 3\.12\.8||
ayaM vAva sa yo.ayamantarhR^idaya AkAshastadetatpUrNamapravarti
pUrNamapravartinI{\m+}shriyaM labhate ya evaM veda || 3\.12\.9||
\centerline{|| iti  dvAdashaH khaNDaH ||}
tasya ha vA etasya hR^idayasya pa~ncha devasuShayaH
sa yo.asya prA~NsuShiH sa prANastachchakShuH
sa Adityastadetattejo.annAdyamityupAsIta
tejasvyannAdo bhavati ya evaM veda || 3\.13\.1||
atha yo.asya dakShiNaH  suShiH  sa vyAnastachChrotra{\m+}
sa chandramAstadetachChrIshcha yashashchetyupAsIta
shrImAnyashasvI bhavati ya evaM veda || 3\.13\.2||
atha yo.asya pratya~NsuShiH so.apAnaH
sA vAkso.agnistadetadbrahmavarchasamannAdyamityupAsIta
brahmavarchasyannAdo bhavati ya evaM veda || 3\.13\.3||
atha yo.asyoda~NsuShiH sa samAnastanmanaH
sa parjanyastadetatkIrtishcha vyuShTishchetyupAsIta
kIrtimAnvyuShTimAnbhavati ya evaM veda || 3\.13\.4||
atha yo.asyordhvaH suShiH sa udAnaH sa vAyuH
sa AkAshastadetadojashcha mahashchetyupAsItaujasvI
mahasvAnbhavati ya evaM veda || 3\.13\.5||
te vA ete pa~ncha brahmapuruShAH svargasya lokasya
dvArapAH sa ya etAnevaM pa~ncha brahmapuruShAnsvargasya
lokasya dvArapAnvedAsya kule vIro jAyate pratipadyate
svargaM lokaM ya etAnevaM pa~ncha brahmapuruShAnsvargasya
lokasya dvArapAnveda || 3\.13\.6||
atha yadataH paro divo jyotirdIpyate vishvataH pR^iShTheShu
sarvataH pR^iShTheShvanuttameShUttameShu lokeShvidaM vAva
tadyadidamasminnantaH puruShe jyotiH || 3\.13\.7||
tasyaiShA dR^iShTiryatritadasmi~nCharIre sa{\m+}sparshenoShNimAnaM
vijAnAti tasyaiShA shrutiryatraitatkarNAvapigR^ihya ninadamiva
nadathurivAgneriva jvalata upashR^iNoti  tadetaddR^iShTaM cha
shrutaM chetyupAsIta  chakShuShyaH shruto bhavati ya evaM veda
ya evaM veda  || 3\.13\.8||
\centerline{|| iti  trayodashaH khaNDaH ||}
sarvaM khalvidaM brahma tajjalAniti shAnta upAsIta |
atha khalu kratumayaH puruSho yathAkraturasmi{\m+}lloke
puruSho bhavati tathetaH pretya bhavati  sa kratuM kurvIta || 3\.14\.1||
manomayaH prANasharIro bhArUpaH satyasaMkalpa
AkAshAtmA sarvakarmA sarvakAmaH sarvagandhaH sarvarasaH
sarvamidamabhyatto.avAkyanAdaraH  || 3\.14\.2||
eSha ma AtmAntarhR^idaye.aNIyAnvrIhervA yavAdvA
sarShapAdvA shyAmAkAdvA shyAmAkataNDulAdvaiSha
ma AtmAntarhR^idaye jyAyAnpR^ithivyA
jyAyAnantarikShAjjyAyAndivo jyAyAnebhyo
lokebhyaH  || 3\.14\.3||
sarvakarmA sarvakAmaH sarvagandhaH sarvarasaH
sarvamidamabhyAtto.avAkyanAdara eSha ma AtmAntarhR^idaya
etadbrahmaitamitaH pretyAbhisaMbhavitAsmIti yasya syAdaddhA
na vichikitsAstIti ha smAha shANDilyaH shANDilyaH || 3\.14\.4||
\centerline{|| iti  chaturdashaH khaNDaH ||}
antarikShodaraH kosho bhUmibudhno na jIryati disho
hyasya sraktayo dyaurasyottaraM bila{\m+}  sa eSha kosho
vasudhAnastasminvishvamida{\m+} shritam  || 3\.15\.1||
tasya prAchI digjuhUrnAma sahamAnA nAma dakShiNA
rAj~nI nAma pratIchI subhUtA nAmodIchI tAsAM
vAyurvatsaH  sa ya etamevaM vAyuM dishAM vatsaM veda na
putraroda{\m+} roditi so.ahametamevaM vAyuM dishAM vatsaM
veda mA putraroda{\m+}rudam || 3\.15\.2||
ariShTaM koshaM prapadye.amunAmunAmunA
prANaM prapadye.amunAmunAmunA bhUH prapadye.amunAmunAmunA
bhuvaH prapadye.amunAmunAmunA svaH prapadye.amunAmunAmunA || 3\.15\.3||
sa yadavochaM prANaM prapadya iti prANo vA ida{\m+} sarvaM
bhUtaM yadidaM kiMcha tameva tatprApatsi  || 3\.15\.4||
atha yadavochaM bhUH prapadya iti pR^ithivIM prapadye.antarikShaM
prapadye divaM prapadya ityeva tadavocham || 3\.15\.5||
atha yadavochaM bhuvaH prapadya ityagniM prapadye vAyuM
prapadya AdityaM prapadya ityeva tadavocham || 3\.15\.6||
atha yadavocha{\m+}svaH prapadya ityR^igvedaM prapadye yajurvedaM prapadye
sAmavedaM prapadya ityeva tadavochaM  tadavocham || 3\.15\.7||
\centerline{|| iti  pa~nchadashaH khaNDaH ||}
puruSho vAva yaj~nastasya yAni chaturvi{\m+}shati varShANi
tatprAtaHsavanaM chaturvi{\m+}shatyakSharA gAyatrI gAyatraM
prAtaHsavanaM tadasya vasavo.anvAyattAH  prANA vAva vasava
ete hIda{\m+}sarvaM vAsayanti  || 3\.16\.1||
taM chedetasminvayasi kiMchidupatapetsa brUyAtprANA
vasava idaM me prAtaHsavanaM mAdhyaMdina{\m+}savanamanusaMtanuteti
mAhaM prANAnAM vasUnAM madhye yaj~no vilopsIyetyuddhaiva
tata etyagado ha bhavati  || 3\.16\.2||
atha yAni chatushchatvAri{\m+}shadvarShANi tanmAdhyaMdina{\m+}
savanaM  chatushchatvAri{\m+}shadakSharA triShTuptraiShTubhaM
mAdhyaMdina{\m+}savanaM tadasya rudrA anvAyattAH  prANA
vAva rudrA  ete hIda{\m+}sarva{\m+}rodayanti  || 3\.16\.3||
taM chedetasminvayasi kiMchidupatapetsa brUyAtprANA rudrA
idaM me mAdhyaMdina{\m+}savanaM tR^itIyasavanamanusaMtanuteti
mAhaM prANAnA{\m+}rudrANAM madhye yaj~no vilopsIyetyuddhaiva
tata etyagado ha bhavati  || 3\.16\.4||
atha yAnyaShTAchatvAri{\m+}shadvarShANi
tattR^itIyasavanamaShTAchatvAri{\m+}shadakSharA
jagatI jAgataM tR^itIyasavanaM tadasyAdityA anvAyattAH
prANA vAvAdityA ete hIda{\m+}sarvamAdadate  || 3\.16\.5||
taM chedetasminvayasi kiMchidupatapetsa brUyAtprANA
adityA idaM me tR^itIyasavanamAyuranusaMtanuteti mAhaM
prANAnAmAdityAnAM madhye yaj~no vilopsIyetyuddhaiva
tata etyagado haiva bhavati  || 3\.16\.6||
etaddha sma vai tadvidvAnAha mahidAsa aitareyaH
sa kiM ma etadupatapasi yo.ahamanena na preShyAmIti
sa ha ShoDashaM varShashatamajIvatpra ha ShoDashaM
varShashataM jIvati ya evaM veda  || 3\.16\.7||
\centerline{|| iti  ShoDashaH khaNDaH ||}
sa yadashishiShati yatpipAsati yanna ramate tA asya
dIkShAH  || 3\.17\.1||
atha yadashnAti yatpibati yadramate tadupasadaireti  || 3\.17\.2||
atha yaddhasati yajjakShati yanmaithunaM charati stutashastraireva
tadeti  || 3\.17\.3||
atha yattapo dAnamArjavamahi{\m+}sA satyavachanamiti
tA asya dakShiNAH  || 3\.17\.4||
tasmAdAhuH soShyatyasoShTeti punarutpAdanamevAsya
tanmaraNamevAvabhR^ithaH  || 3\.17\.5||
taddhaitadghor A~NgirasaH kR^iShNAya
devakIputrAyoktvovAchApipAsa eva sa babhUva
so.antavelAyAmetattrayaM pratipadyetAkShitamasyachyutamasi
prANasa{\m+}shitamasIti tatraite dve R^ichau bhavataH  || 3\.17\.6||
Aditpratnasya retasaH |
udvayaM tamasaspari jyotiH pashyanta uttara{\m+}svaH
pashyanta uttaraM devaM devatrA sUryamaganma
jyotiruttamamiti jyotiruttamamiti  || 3\.17\.7||
\centerline{|| iti  saptadashaH khaNDaH ||}
mano brahmetyupAsItetyadhyAtmamathAdhidaivatamAkAsho
brahmetyubhayamAdiShTaM bhavatyadhyAtmaM chAdhidaivataM cha || 3\.18\.1||
tadetachchatuShpAdbrahma vAkpAdaH prANaH pAdashchakShuH
pAdaH shrotraM pAda ityadhyAtmamathAdhidaivatamagniH
pAdo vAyuH pAdA adityaH pAdo dishaH pAda
ityubhayamevAdiShTaM bhavatyadhyAtmaM  chaivAdhidaivataM cha || 3\.18\.2||
vAgeva brahmaNashchaturthaH pAdaH so.agninA jyotiShA
bhAti cha tapati cha bhAti cha tapati cha kIrtyA yashasA
brahmavarchasena ya evaM veda  || 3\.18\.3||
prANa eva brahmaNashchaturthaH pAdaH sa vAyunA jyotiShA
bhAti cha tapati ch  bhAti cha tapati cha kIrtyA yashasA
brahmavarchasena ya evaM veda  || 3\.18\.4||
chakShureva brahmaNashchaturthaH pAdaH sa Adityena jyotiShA
bhAti cha tapati cha  bhAti cha tapati cha kIrtyA yashasA
brahmavarchasena ya evaM veda  || 3\.18\.5||
shrotrameva brahmaNashchaturthaH pAdaH sa digbhirjyotiShA
bhAti cha tapati cha  bhAti cha tapati cha kIrtyA yashasA
brahmavarchasena ya evaM veda ya evaM veda  || 3\.18\.6||
\centerline{|| iti  aShTAdashaH khaNDaH ||}
Adityo brahmetyAdeshastasyopavyAkhyAnamasadevedamagra
AsIt | tatsadAsIttatsamabhavattadANDaM niravartata
tatsaMvatsarasya mAtrAmashayata tannirabhidyata te ANDakapAle
rajataM cha suvarNaM chAbhavatAm || 3\.19\.1||
tadyadrajata{\m+} seyaM pR^ithivI yatsuvarNa{\m+} sA dyauryajjarAyu
te parvatA  yadulba{\m+} samegho nIhAro yA dhamanayastA
nadyo yadvAsteyamudaka{\m+} sa samudraH  || 3\.19\.2||
atha yattadajAyata so.asAvAdityastaM jAyamAnaM ghoShA
ulUlavo.anUdatiShThantsarvANi cha bhUtAni sarve cha
kAmAstasmAttasyodayaM prati pratyAyanaM prati ghoShA
ulUlavo.anUttiShThanti sarvANi cha bhUtAni sarve cha kAmAH || 3\.19\.3||
sa ya etamevaM vidvAnAdityaM brahmetyupAste.abhyAsho ha
yadena{\m+} sAdhavo ghoShA A cha gachCheyurupa cha
nimreDerannimreDeran || 3\.19\.4||
\centerline{|| iti  ekonaviMshaH khaNDaH ||}
\centerline{|| iti tR^itIyo.adhyAyaH ||}
\section{|| chaturtho.adhyAyaH ||}
jAnashrutirha pautrAyaNaH shraddhAdeyo bahudAyI bahupAkya Asa
sa ha sarvata AvasathAnmApayAMchakre sarvata eva
me.annamatsyantIti || 4\.1\.1||
atha ha{\m+}sA nishAyAmatipetustaddhaiva{\m+} ha{\m+} soha{\m+} samabhyuvAda
ho ho.ayi bhallAkSha bhallAkSha jAnashruteH pautrAyaNasya
samaM divA jyotirAtataM tanmA prasA~NkShI stattvA
mA pradhAkShIriti || 4\.1\.2||
tamu ha paraH pratyuvAcha kamvara enametatsanta{\m+} sayugvAnamiva
raikvamAttheti yo nu katha{\m+} sayugvA raikva iti || 4\.1\.3||
yathA kR^itAyavijitAyAdhareyAH saMyantyevamena{\m+} sarvaM
tadabhisamaiti yatkiMcha prajAH sAdhu kurvanti yastadveda
yatsa veda sa mayaitadukta iti || 4\.1\.4||
tadu ha jAnashrutiH pautrAyaNa upashushrAva
sa ha saMjihAna eva kShattAramuvAchA~NgAre ha sayugvAnamiva
raikvamAttheti yo nu katha{\m+} sayugvA raikva iti || 4\.1\.5||
yathA kR^itAyavijitAyAdhareyAH saMyantyevamena{\m+} sarvaM
tadabhisamaiti yatkiMcha prajAH sAdhu kurvanti yastadveda
yatsa veda sa mayaitadukta iti || 4\.1\.6||
sa ha kShattAnviShya nAvidamiti pratyeyAya ta{\m+} hovAcha
yatrAre brAhmaNasyAnveShaNA tadenamarchCheti || 4\.1\.7||
so.adhastAchChakaTasya pAmAnaM kaShamANamupopavivesha
ta{\m+} hAbhyuvAda tvaM nu bhagavaH sayugvA raikva
ityaha{\m+} hyarA3 iti ha pratijaj~ne sa ha kShattAvidamiti
pratyeyAya || 4\.1\.8 ||
\centerline{|| iti  prathamaH khaNDaH ||}
tadu ha jAnashrutiH pautrAyaNaH ShaTshatAni gavAM
niShkamashvatarIrathaM tadAdAya pratichakrame ta{\m+} hAbhyuvAda || 4\.2\.1||
raikvemAni ShaTshatAni gavAmayaM niShko.ayamashvatarIratho.anu
ma etAM bhagavo devatA{\m+} shAdhi yAM devatAmupAssa iti || 4\.2\.2||
tamu ha paraH pratyuvAchAha hAretvA shUdra tavaiva saha
gobhirastviti tadu ha punareva jAnashrutiH pautrAyaNaH
sahasraM gavAM niShkamashvatarIrathaM duhitaraM tadAdAya
pratichakrame || 4\.2\.3||
ta{\m+} hAbhyuvAda raikveda{\m+} sahasraM gavAmayaM
niShko.ayamashvatarIratha iyaM jAyAyaM grAmo
yasminnAsse.anveva mA bhagavaH shAdhIti || 4\.2\.4 ||
tasyA ha mukhamupodgR^ihNannuvAchAjahAremAH shUdrAnenaiva
mukhenAlApayiShyathA iti te haite raikvaparNA nAma
mahAvR^iSheShu yatrAsmA uvAsa sa tasmai hovAcha || 4\.2\.5 ||
\centerline{|| iti  dvitIyaH khaNDaH ||}
vAyurvAva saMvargo yadA vA agnirudvAyati vAyumevApyeti
yadA sUryo.astameti vAyumevApyeti yadA chandro.astameti
vAyumevApyeti || 4\.3\.1||
yadApa uchChuShyanti vAyumevApiyanti
vAyurhyevaitAnsarvAnsaMvR^i~Nkta ityadhidaivatam || 4\.3\.2||
athAdhyAtmaM prANo vAva saMvargaH sa yadA svapiti prANameva
vAgapyeti prANaM chakShuH prANa{\m+} shrotraM prANaM manaH prANo
hyevaitAnsarvAnsaMvR^i~Nkta iti || 4\.3\.3||
tau vA etau dvau saMvargau vAyureva deveShu prANaH prANeShu || 4\.3\.4||
atha ha shaunakaM cha kApeyamabhipratAriNaM cha kAkShaseniM
pariviShyamANau brahmachArI bibhikShe tasmA u ha na dadatuH || 4\.3\.5||
sa hovAcha mahAtmanashchaturo deva ekaH kaH sa jagAra
bhuvanasya gopAstaM kApeya nAbhipashyanti martyA
abhipratArinbahudhA vasantaM yasmai vA etadannaM tasmA
etanna dattamiti || 4\.3\.6||
tadu ha shaunakaH kApeyaH pratimanvAnaH pratyeyAyAtmA devAnAM
janitA prajAnA{\m+} hiraNyada{\m+}ShTro babhaso.anasUrirmahAntamasya
mahimAnamAhuranadyamAno yadanannamattIti vai vayaM
brahmachArinnedamupAsmahe dattAsmai bhikShAmiti || 4\.3\.7||
tasma u ha daduste vA ete pa~nchAnye pa~nchAnye dasha
santastatkR^itaM tasmAtsarvAsu dikShvannameva dasha kR^ita{\m+} saiShA
virADannAdI tayeda{\m+} sarvaM dR^iShTa{\m+} sarvamasyedaM dR^iShTaM
bhavatyannAdo bhavati ya evaM veda ya evaM veda || 4\.3\.8||
\centerline{|| iti  tR^itIyaH khaNDaH ||}
satyakAmo ha jAbAlo jabAlAM mAtaramAmantrayAMchakre
brahmacharyaM bhavati vivatsyAmi kiMgotro nvahamasmIti || 4\.4\.1||
sA hainamuvAcha nAhametadveda tAta yadgotrastvamasi
bahvahaM charantI parichAriNI yauvane tvAmalabhe
sAhametanna veda yadgotrastvamasi jabAlA tu nAmAhamasmi
satyakAmo nAma tvamasi sa satyakAma eva jAbAlo
bravIthA iti || 4\.4\.2||
sa ha hAridrumataM gautamametyovAcha brahmacharyaM bhagavati
vatsyAmyupeyAM bhagavantamiti || 4\.4\.3||
ta{\m+} hovAcha kiMgotro nu somyAsIti sa hovAcha
nAhametadveda bho yadgotro.ahamasmyapR^ichChaM mAtara{\m+}
sA mA pratyabravIdbahvahaM charantI parichariNI yauvane
tvAmalabhe sAhametanna veda yadgotrastvamasi jabAlA tu
nAmAhamasmi satyakAmo nAma tvamasIti so.aha{\m+}
satyakAmo jAbAlo.asmi bho iti || 4\.4\.4||
ta{\m+} hovAcha naitadabrAhmaNo vivaktumarhati samidha{\m+}
somyAharopa tvA neShye na satyAdagA iti tamupanIya
kR^ishAnAmabalAnAM chatuHshatA gA nirAkR^ityovAchemAH
somyAnusaMvrajeti tA abhiprasthApayannuvAcha
nAsahasreNAvarteyeti sa ha varShagaNaM provAsa tA yadA
sahasra{\m+} sampeduH || 4\.4\.5||
\centerline{|| iti  chaturthaH khaNDaH ||}
atha hainamR^iShabho.abhyuvAda satyakAma3 iti
bhagava iti ha pratishushrAva prAptAH somya sahasra{\m+} smaH
prApaya na AchAryakulam || 4\.5\.1||
brahmaNashcha te pAdaM bravANIti bravItu me bhagavAniti
tasmai hovAcha prAchI dikkalA pratIchI dikkalA
dakShiNA dikkalodIchI dikkalaiSha vai somya chatuShkalaH
pAdo brahmaNaH prakAshavAnnAma || 4\.5\.2||
sa ya etamevaM vidvA{\m+}shchatuShkalaM pAdaM brahmaNaH
prakAshavAnityupAste prakAshavAnasmi{\m+}lloke bhavati
prakAshavato ha lokA~njayati ya etamevaM vidvA{\m+}shchatuShkalaM
pAdaM brahmaNaH prakAshavAnityupAste || 4\.5\.3||
\centerline{|| iti  pa~nchamaH khaNDaH ||}
agniShTe pAdaM vakteti sa ha shvobhUte ga
AbhiprasthApayAMchakAra tA yatrAbhi sAyaM
babhUvustatrAgnimupasamAdhAya gA uparudhya samidhamAdhAya
pashchAdagneH  prA~Nupopavivesha  || 4\.6\.1||
tamagnirabhyuvAda satyakAma3 iti bhagava iti
ha pratishushrAva  || 4\.6\.2||
brahmaNaH somya te pAdaM bravANIti bravItu me bhagavAniti
tasmai hovAcha pR^ithivI kalAntarikShaM kalA dyauH kalA
samudraH kalaiSha vai somya chatuShkalaH pAdo
brahmaNo.anantavAnnAma  || 4\.6\.3||
sa ya etamevaM vidvA{\m+}shchatuShkalaM pAdaM
brahmaNo.anantavAnityupAste.anantavAnasmi{\m+}lloke
bhavatyanantavato ha lokA~njayati ya etamevaM vidvA{\m+}shchatuShkalaM
pAdaM brahmaNo.anantavAnityupAste  || 4\.6\.4||
\centerline{|| iti  ShaShThaH khaNDaH ||}
ha{\m+}saste pAdaM vakteti sa ha shvobhUte gA
abhiprasthApayAMchakAra tA yatrAbhi sAyaM
babhUvustatrAgnimupasamAdhAya gA uparudhya samidhamAdhAya
pashchAdagneH  prA~Nupopavivesha || 4\.7\.1||
ta{\m+}ha{\m+}sa upanipatyAbhyuvAda satyakAma3 iti bhagava
iti ha pratishushrAva || 4\.7\.2||
brahmaNaH somya te pAdaM bravANIti bravItu me bhagavAniti
tasmai hovAchAgniH kalA sUryaH kalA chandraH kalA
vidyutkalaiSha vai somya chatuShkalaH pAdo brahmaNo
jyotiShmAnnAma || 4\.7\.3||
sa ya etamevaM vidvA{\m+}shchatuShkalaM pAdaM brahmaNo
jyotiShmAnityupAste jyotiShmAnasmi{\m+}lloke bhavati
jyotiShmato ha lokA~njayati ya etamevaM vidvA{\m+}shchatuShkalaM
pAdaM brahmaNo jyotiShmAnityupAste || 4\.7\.4||
\centerline{|| iti  saptamaH khaNDaH ||}
madguShTe pAdaM vakteti sa ha shvobhUte gA abhiprasthApayAMchakAra
tA yatrAbhi sAyaM babhUvustatrAgnimupasamAdhAya gA
uparudhya samidhamAdhAya pashchAdagneH prA~Nupopavivesha || 4\.8\.1||
taM madgurupanipatyAbhyuvAda satyakAma3 iti bhagava iti
ha pratishushrAva || 4\.8\.2||
brahmaNaH somya te pAdaM bravANIti bravItu me bhagavAniti
tasmai hovAcha prANaH kalA chakShuH kalA shrotraM kalA manaH
kalaiSha vai somya chatuShkalaH pAdo brahmaNa AyatanavAnnAma || 4\.8\.3||
sa yai etamevaM vidvA{\m+}shchatuShkalaM pAdaM brahmaNa
AyatanavAnityupAsta AyatanavAnasmi{\m+}lloke
bhavatyAyatanavato ha lokA~njayati ya etamevaM
vidvA{\m+}shchatuShkalaM pAdaM brahmaNa AyatanavAnityupAste || 4\.8\.4||
\centerline{|| iti  aShTamaH  khaNDaH ||}
prApa hAcharyakulaM tamAcharyo.abhyuvAda satyakAma3 iti
bhagava iti ha pratishushrAva || 4\.9\.1||
brahmavidiva vai somya bhAsi ko nu tvAnushashAsetyanye
manuShyebhya iti ha pratijaj~ne bhagavA{\m+}stveva me kAme brUyAt || 4\.9\.2||
shruta{\m+}hyeva me bhagavaddR^ishebhya AchAryAddhaiva vidyA viditA
sAdhiShThaM prApatIti tasmai haitadevovAchAtra ha na kiMchana
vIyAyeti vIyAyeti || 4\.9\.3||
\centerline{|| iti  navamaH khaNDaH ||}
upakosalo ha vai kAmalAyanaH satyakAme jAbAle
brahmachAryamuvAsa tasya ha dvAdasha vArShANyagnInparichachAra
sa ha smAnyAnantevAsinaH samAvartaya{\m+}staM ha smaiva na
samAvartayati || 4\.10\.1||
taM jAyovAcha tapto brahmachArI kushalamagnInparichachArInmA
tvAgnayaH paripravochanprabrUhyasmA iti tasmai hAprochyaiva
pravAsAMchakre || 4\.10\.2||
sa ha vyAdhinAnashituM dadhre tamAchAryajAyovAcha
brahmachArinnashAna kiM nu nAshnAsIti sa hovAcha
bahava ime.asminpuruShe kAmA nAnAtyayA vyAdhIbhiH
pratipUrNo.asmi nAshiShyAmIti || 4\.10\.3||
atha hAgnayaH samUdire tapto brahmachArI kushalaM naH
paryachArIddhantAsmai prabravAmeti tasmai hochuH prANo brahma
kaM brahma khaM brahmeti || 4\.10\.4||
sa hovAcha vijAnAmyahaM yatprANo brahma kaM cha tu khaM cha na
vijAnAmIti te hochuryadvAva kaM tadeva khaM yadeva khaM tadeva
kamiti prANaM cha hAsmai tadAkAshaM chochuH || 4\.10\.5||
\centerline{|| iti  dashamaH  khaNDaH ||}
atha hainaM gArhapatyo.anushashAsa pR^ithivyagnirannamAditya
iti ya eSha Aditye puruSho dR^ishyate so.ahamasmi sa
evAhamasmIti || 4\.11\.1||
sa ya etamevaM vidvAnupAste.apahate pApakR^ityAM lokI bhavati
sarvamAyureti jyogjIvati nAsyAvarapuruShAH kShIyanta upa
vayaM taM bhu~njAmo.asmi{\m+}shcha loke.amuShmi{\m+}shcha ya etamevaM
vidvAnupAste || 4\.11\.2||
\centerline{|| iti  ekAdashaH khaNDaH ||}
atha hainamanvAhAryapachano.anushashAsApo disho nakShatrANi
chandramA iti ya eSha chandramasi puruSho dR^ishyate so.ahamasmi
sa evAhamasmIti || 4\.12\.1||
sa ya etamevaM vidvAnupAste.apahate pApakR^ityAM lokI bhavati
sarvamAyureti jyogjIvati nAsyAvarapuruShAH kShIyanta upa
vayaM taM bhu~njAmo.asmi{\m+}shcha loke.amuShmi{\m+}shcha ya etamevaM
vidvAnupAste || 4\.12\.2||
\centerline{|| iti  dvAdashaH khaNDaH ||}
atha hainamAhavanIyo.anushashAsa prANa AkAsho dyaurvidyuditi
ya eSha vidyuti puruSho dR^ishyate so.ahamasmi sa
evAhamasmIti || 4\.13\.1||
sa ya etamevaM vidvAnupAste.apahate pApakR^ityAM lokI bhavati
sarvamayureti jyogjIvati nAsyAvarapuruShAH kShIyanta upa
vayaM taM bhu~njAmo.asmi{\m+}shcha loke.amuShmi{\m+}shcha ya etamevaM
vidvAnupAste || 4\.13\.2||
\centerline{|| iti  trayodashaH  khaNDaH ||}
te hochurupakosalaiShA somya te.asmadvidyAtmavidyA
chAchAryastu te gatiM vaktetyAjagAma
hAsyAchAryastamAchAryo.abhyuvAdopakosala3 iti || 4\.14\.1||
bhagava iti ha pratishushrAva brahmavida iva somya te mukhaM bhAti
ko nu tvAnushashAseti ko nu mAnushiShyAdbho itIhApeva
nihnuta ime nUnamIdR^ishA anyAdR^ishA itIhAgnInabhyUde
kiM nu somya kila te.avochanniti || 4\.14\.2||
idamiti ha pratijaj~ne lokAnvAva kila somya te.avochannahaM
tu te tadvakShyAmi yathA puShkarapalAsha Apo na shliShyanta
evamevaMvidi pApaM karma na shliShyata iti bravItu me
bhagavAniti tasmai hovAcha || 4\.14\.3||
\centerline{|| iti  chaturdashaH khaNDaH ||}
ya eSho.akShiNi puruSho dR^ishyata eSha Atmeti
hovAchaitadamR^itamabhayametadbrahmeti
tadyadyapyasminsarpirvodakaM vA si~nchati vartmanI eva
gachChati || 4\.15\.1||
eta{\m+} saMyadvAma ityAchakShata eta{\m+} hi sarvANi
vAmAnyabhisaMyanti sarvANyenaM vAmAnyabhisaMyanti
ya evaM veda || 4\.15\.2||
eSha u eva vAmanIreSha hi sarvANi vAmAni nayati
sarvANi vAmAni nayati ya evaM veda || 4\.15\.3||
eSha u eva bhAmanIreSha hi sarveShu lokeShu bhAti
sarveShu lokeShu bhAti ya evaM veda || 4\.15\.4||
atha yadu chaivAsmi~nChavyaM kurvanti yadi cha
nArchiShamevAbhisaMbhavantyarchiSho.aharahna
ApUryamANapakShamApUryamANapakShAdyAnShaDuda~N~Neti
mAsA{\m+}stAnmAsebhyaH saMvatsara{\m+}
saMvatsarAdAdityamAdityAchchandramasaM chandramaso vidyutaM
tat puruSho.amAnavaH sa enAnbrahma gamayatyeSha devapatho
brahmapatha etena pratipadyamAnA imaM mAnavamAvartaM nAvartante
nAvartante || 4\.15\.5||
\centerline{|| iti  pa~nchadashaH khaNDaH ||}
eSha ha vai yaj~no yo.ayaM pavate eSha ha yannida{\m+} sarvaM punAti
yadeSha yannida{\m+} sarvaM punAti tasmAdeSha eva yaj~nastasya
manashcha vAkcha vartanI || 4\.16\.1||
tayoranyatarAM manasA sa{\m+}skaroti brahmA vAchA
hotAdhvaryurudgAtAnyatarA{\m+}sa yatraupAkR^ite prAtaranuvAke
purA paridhAnIyAyA brahmA vyavadati || 4\.16\.2||
anyatarAmeva vartanI{\m+} sa{\m+}skaroti hIyate.anyatarA
sa yathaikapAdvrajanratho vaikena chakreNa vartamAno
riShyatyevamasya yaj~noriShyati yaj~na{\m+} riShyantaM
yajamAno.anuriShyati sa iShTvA pApIyAnbhavati || 4\.16\.3||
atha yatropAkR^ite prAtaranuvAke na purA paridhAnIyAyA brahmA
vyavadatyubhe eva vartanI sa{\m+}skurvanti na hIyate.anyatarA || 4\.16\.4||
sa yathobhayapAdvrajanratho vobhAbhyAM chakrAbhyAM vartamAnaH
pratitiShThatyevamasya yaj~naH pratitiShThati yaj~naM pratitiShThantaM
yajamAno.anupratitiShThati sa iShTvA shreyAnbhavati || 4\.16\.5||
\centerline{|| iti  ShoDashaH  khaNDaH ||}
prajApatirlokAnabhyatapatteShAM tapyamAnAnA{\m+}
rasAnprAvR^ihadagniM pR^ithivyA vAyumantarikShAtAdityaM divaH || 4\.17\.1||
sa etAstisro devatA abhyatapattAsAM tapyamAnAnA{\m+}
rasAnprAvR^ihadagnerR^icho vAyoryajU{\m+}Shi sAmAnyAdityAt || 4\.17\.2||
sa etAM trayIM vidyAmabhyatapattasyAstapyamAnAyA
rasAnprAvR^ihadbhUrityR^igbhyo bhuvariti yajurbhyaH svariti
sAmabhyaH || 4\.17\.3||
tadyadR^ikto riShyedbhUH svAheti gArhapatye juhuyAdR^ichAmeva
tadrasenarchAM vIryeNarchAM yaj~nasya viriShTa{\m+} saMdadhAti || 4\.17\.4||
sa yadi yajuShTo riShyedbhuvaH svAheti dakShiNAgnau
juhuyAdyajuShAmeva tadrasena yajuShAM vIryeNa yajuShAM yaj~nasya
viriShTa{\m+} saMdadhAti || 4\.17\.5||
atha yadi sAmato riShyetsvaH svAhetyAhavanIye
juhuyAtsAmnAmeva tadrasena sAmnAM vIryeNa sAmnAM yaj~nasya
viriShTaM saMdadhAti || 4\.17\.6||
tadyathA lavaNena suvarNa{\m+} saMdadhyAtsuvarNena rajata{\m+}
rajatena trapu trapuNA sIsa{\m+} sIsena lohaM lohena dAru
dAru charmaNA || 4\.17\.7||
evameShAM lokAnAmAsAM devatAnAmasyAstrayyA vidyAyA
vIryeNa yaj~nasya viriShTa{\m+} saMdadhAti bheShajakR^ito ha vA
eSha yaj~no yatraivaMvidbrahmA bhavati || 4\.17\.8||
eSha ha vA udakpravaNo yaj~no yatraivaMvidbrahmA bhavatyevaMvida{\m+}
ha vA eShA brahmANamanugAthA yato yata Avartate
tattadgachChati || 4\.17\.9||
mAnavo brahmaivaika R^itvikkurUnashvAbhirakShatyevaMviddha
vai brahmA yaj~naM yajamAna{\m+} sarvA{\m+}shchartvijo.abhirakShati
tasmAdevaMvidameva brahmANaM kurvIta nAnevaMvidaM nAnevaMvidam || 4\.17\.10||
\centerline{|| iti chaturtho.adhyAyaH ||}
\section{|| pa~nchamo.adhyAyaH ||}
yo ha vai jyeShThaM cha shreShThaM cha veda jyeShThashcha ha vai shreShThashcha
bhavati prANo vAva jyeShThashcha shreShThashcha || 5\.1\.1||
yo ha vai vasiShThaM veda vasiShTho ha svAnAM bhavati
vAgvAva vasiShThaH || 5\.1\.2||
yo ha vai pratiShThAM veda prati ha tiShThatyasmi{\m+}shcha
loke.amuShmi{\m+}shcha chakShurvAva pratiShThA || 5\.1\.3||
yo ha vai sampadaM veda sa{\m+}hAsmai kAmAH padyante
daivAshcha mAnuShAshcha shrotraM vAva sampat || 5\.1\.4||
yo ha vA AyatanaM vedAyatana{\m+} ha svAnAM bhavati
mano ha vA Ayatanam || 5\.1\.5||
atha ha prANA aha{\m+}shreyasi vyUdire.aha{\m+}shreyAnasmyaha{\m+}
shreyAnasmIti || 5\.1\.6||
te ha prANAH prajApatiM pitarametyochurbhagavanko naH
shreShTha iti tAnhovAcha yasminva utkrAnte sharIraM
pApiShThataramiva dR^ishyeta sa vaH shreShTha iti || 5\.1\.7||
sA ha vAguchchakrAma sA saMvatsaraM proShya paryetyovAcha
kathamashakatarte majjIvitumiti yathA kalA avadantaH
prANantaH prANena pashyantashchakShuShA shR^iNvantaH shrotreNa
dhyAyanto manasaivamiti pravivesha ha vAk || 5\.1\.8||
chakShurhochchakrAma tatsaMvatsaraM proShya paryetyovAcha
kathamashakatarte majjIvitumiti yathAndhA apashyantaH
prANantaH prANena vadanto vAchA shR^iNvantaH shrotreNa
dhyAyanto manasaivamiti pravivesha ha chakShuH || 5\.1\.9||
shrotra{\m+} hochchakrAma tatsaMvatsaraM proShya paryetyovAcha
kathamashakatarte majjIvitumiti yathA badhirA ashR^iNvantaH
prANantaH prANena vadanto vAchA pashyantashchakShuShA
dhyAyanto manasaivamiti pravivesha ha shrotram || 5\.1\.10||
mano hochchakrAma tatsaMvatsaraM proShya paryetyovAcha
kathamashakatarte majjIvitumiti yathA bAlA amanasaH
prANantaH prANena vadanto vAchA pashyantashchakShuShA
shR^iNvantaH shrotreNaivamiti pravivesha ha manaH || 5\.1\.11||
atha ha prANa ucchikramiShansa yathA suhayaH
paDvIshasha~NkUnsaMkhidedevamitarAnprANAnsamakhidatta{\m+}
hAbhisametyochurbhagavannedhi tvaM naH shreShTho.asi
motkramIriti || 5\.1\.12||
atha hainaM vAguvAcha yadahaM vasiShTho.asmi tvaM
tadvasiShTho.asItyatha hainaM chakShuruvAcha yadahaM
pratiShThAsmi tvaM tatpratiShThAsIti || 5\.1\.13||
atha haina{\m+}shrotramuvAcha yadahaM sampadasmi tvaM
tatsampadasItyatha hainaM mana uvAcha yadahamAyatanamasmi
tvaM tadAyatanamasIti || 5\.1\.14||
na vai vAcho na chakShU{\m+}Shi na shrotrANi na
manA{\m+}sItyAchakShate prANA ityevAchakShate prANo
hyevaitAni sarvANi bhavati || 5\.1\.15||
\centerline{|| iti  prathamaH khaNDaH ||}
sa hovAcha kiM me.annaM bhaviShyatIti yatkiMchididamA
shvabhya A shakunibhya iti hochustadvA etadanasyAnnamano
ha vai nAma pratyakShaM na ha vA evaMvidi kiMchanAnannaM
bhavatIti || 5\.2\.1||
sa hovAcha kiM me vAso bhaviShyatItyApa iti
hochustasmAdvA etadashiShyantaH
purastAchchopariShTAchchAdbhiH paridadhati
lambhuko ha vAso bhavatyanagno ha bhavati || 5\.2\.2||
taddhaitatsatyakAmo jAbAlo goshrutaye vaiyAghrapadyAyoktvovAcha
yadyapyenachChuShkAya sthANave brUyAjjAyerannevAsmi~nChAkhAH
praroheyuH palAshAnIti || 5\.2\.3||
atha yadi mahajjigamiShedamAvAsyAyAM dIkShitvA paurNamAsyA{\m+}
rAtrau sarvauShadhasya manthaM dadhimadhunorupamathya jyeShThAya
shreShThAya svAhetyagnAvAjyasya hutvA manthe
sampAtamavanayet || 5\.2\.4||
vasiShThAya svAhetyagnAvAjyasya hutvA manthe
sampAtamavanayetpratiShThAyai svAhetyagnAvAjyasya hutvA
manthe sampAtamavanayetsampade svAhetyagnAvAjyasya hutvA
manthe sampAtamavanayedAyatanAya svAhetyagnAvAjyasya hutvA
manthe sampAtamavanayet || 5\.2\.5||
atha pratisR^ipyA~njalau manthamAdhAya japatyamo nAmAsyamA
hi te sarvamida{\m+} sa hi jyeShThaH shreShTho rAjAdhipatiH
sa mA jyaiShThya{\m+} shraiShThya{\m+} rAjyamAdhipatyaM
gamayatvahameveda{\m+} sarvamasAnIti || 5\.2\.6||
atha khalvetayarchA pachCha AchAmati tatsaviturvR^iNImaha
ityAchAmati vayaM devasya bhojanamityAchAmati shreShTha{\m+}
sarvadhAtamamityAchAmati turaM bhagasya dhImahIti sarvaM pibati
nirNijya ka{\m+}saM chamasaM vA pashchAdagneH saMvishati charmaNi vA
sthaNDile vA vAchaMyamo.aprasAhaH sa yadi striyaM
pashyetsamR^iddhaM karmeti vidyAt || 5\.2\.7||
tadeSha shloko yadA karmasu kAmyeShu striya{\m+} svapneShu
pashyanti samR^iddhiM tatra jAnIyAttasminsvapnanidarshane
tasminsvapnanidarshane  || 5\.2\.8||
\centerline{|| iti  dvitIyaH khaNDaH ||}
shvetaketurhAruNeyaH pa~nchAlAnA{\m+} samitimeyAya
ta{\m+} ha pravAhaNo jaivaliruvAcha kumArAnu
tvAshiShatpitetyanu hi bhagava iti || 5\.3\.1||
vettha yadito.adhi prajAH prayantIti na bhagava iti vettha
yathA punarAvartanta3 iti na bhagava iti vettha
pathordevayAnasya pitR^iyANasya cha vyAvartanA3 iti
na bhagava iti || 5\.3\.2||
vettha yathAsau loko na sampUryata3 iti na bhagava iti
vettha yathA pa~nchamyAmAhutAvApaH puruShavachaso
bhavantIti naiva bhagava iti || 5\.3\.3 ||
athAnu kimanushiShTho.avochathA yo hImAni na
vidyAtkatha{\m+} so.anushiShTo bruvIteti sa hAyastaH
piturardhameyAya ta{\m+} hovAchAnanushiShya vAva kila mA
bhagavAnabravIdanu tvAshiShamiti || 5\.3\.4 ||
pa~ncha mA rAjanyabandhuH prashnAnaprAkShItteShAM
naikaMchanAshakaM vivaktumiti sa hovAcha yathA mA tvaM
tadaitAnavado yathAhameShAM naikaMchana veda
yadyahamimAnavediShyaM kathaM te nAvakShyamiti || 5\.3\.5||
sa ha gautamo rAj~no.ardhameyAya tasmai ha prAptAyArhAM chakAra
sa ha prAtaH sabhAga udeyAya ta{\m+} hovAcha mAnuShasya
bhagavangautama vittasya varaM vR^iNIthA iti sa hovAcha tavaiva
rAjanmAnuShaM vittaM yAmeva kumArasyAnte
vAchamabhAShathAstAmeva me brUhIti sa ha kR^ichChrI babhUva || 5\.3\.6||
ta{\m+} ha chiraM vasetyAj~nApayAMchakAra ta{\m+} hovAcha
yathA mA tvaM gautamAvado yatheyaM na prAktvattaH purA vidyA
brAhmaNAngachChati tasmAdu sarveShu lokeShu kShatrasyaiva
prashAsanamabhUditi tasmai hovAcha || 5\.3\.7
\centerline{|| iti  tR^itIyaH khaNDaH ||}
asau vAva loko gautamAgnistasyAditya eva
samidrashmayo dhUmo.ahararchishchandramA a~NgArA nakShatrANi
visphuli~NgAH || 5\.4\.1||
tasminnetasminnagnau devAH shraddhAM juhvati
tasyA ahuteH somo rAjA saMbhavati || 5\.4\.2 ||
\centerline{|| iti  chaturthaH khaNDaH ||}
parjanyo vAva gautamAgnistasya vAyureva samidabhraM dhUmo
vidyudarchirashanira~NgArAhrAdanayo visphuli~NgAH || 5\.5\.1||
tasminnetasminnagnau devAH soma{\m+} rAjAnaM juhvati
tasyA AhutervarSha{\m+} saMbhavati || 5\.5\.2||
\centerline{|| iti  pa~nchamaH khaNDaH ||}
pR^ithivI vAva gautamAgnistasyAH saMvatsara eva
samidAkAsho dhUmo rAtrirarchirdisho.a~NgArA
avAntaradisho visphuli~NgAH || 5\.6\.1||
tasminnetasminnagnau devA varShaM juhvati
tasyA Ahuteranna{\m+} saMbhavati || 5\.6\.2||
\centerline{|| iti  ShaShThaH khaNDaH ||}
puruSho vAva gautamAgnistasya vAgeva samitprANo dhUmo
jihvArchishchakShura~NgArAH shrotraM visphuli~NgAH || 5\.7\.1||
tasminnetasminnagnau devA annaM juhvati tasyA
Ahute retaH sambhavati || 5\.7\.2||
\centerline{|| iti  sapatamaH khaNDaH ||}
yoShA vAva gautamAgnistasyA upastha eva samidyadupamantrayate
sa dhUmo yonirarchiryadantaH karoti te.a~NgArA abhinandA
visphuli~NgAH || 5\.8\.1||
tasminnetasminnagnau devA reto juhvati
tasyA AhutergarbhaH saMbhavati || 5\.8\.2 ||
\centerline{|| iti  aShTamaH khaNDaH ||}
iti tu pa~nchamyAmAhutAvApaH puruShavachaso bhavantIti
sa ulbAvR^ito garbho dasha vA nava vA mAsAnantaH shayitvA
yAvadvAtha jAyate || 5\.9\.1||
sa jAto yAvadAyuShaM jIvati taM pretaM diShTamito.agnaya
eva haranti yata eveto yataH saMbhUto bhavati || 5\.9\.2||
\centerline{|| iti  navamaH khaNDaH ||}
tadya itthaM viduH| ye cheme.araNye shraddhA tapa ityupAsate
te.archiShamabhisaMbhavantyarchiSho.aharahna
ApUryamANapakShamApUryamANapakShAdyAnShaDuda~N~Neti
mAsA{\m+}stAn || 5\.10\.1||
mAsebhyaH saMvatsara{\m+} saMvatsarAdAdityamAdityAchchandramasaM
chandramaso vidyutaM tatpuruSho.amAnavaH sa enAnbrahma
gamayatyeSha devayAnaH panthA iti || 5\.10\.2||
atha ya ime grAma iShTApUrte dattamityupAsate te
dhUmamabhisaMbhavanti dhUmAdrAtri{\m+}
rAtreraparapakShamaparapakShAdyAnShaDdakShiNaiti
mAsA{\m+}stAnnaite saMvatsaramabhiprApnuvanti || 5\.10\.3||
mAsebhyaH pitR^ilokaM pitR^ilokAdAkAshamAkAshAchchandramasameSha
somo rAjA taddevAnAmannaM taM devA bhakShayanti || 5\.10\.4||
tasminyavAtsampAtamuShitvAthaitamevAdhvAnaM punarnivartante
yathetamAkAshamAkAshAdvAyuM vAyurbhUtvA dhUmo bhavati
dhUmo bhUtvAbhraM bhavati || 5\.10\.5||
abhraM bhUtvA megho bhavati megho bhUtvA pravarShati
ta iha vrIhiyavA oShadhivanaspatayastilamAShA iti
jAyante.ato vai khalu durniShprapataraM yo yo hyannamatti
yo retaH si~nchati tadbhUya eva bhavati || 5\.10\.6||
tadya iha ramaNIyacharaNA abhyAsho ha yatte ramaNIyAM
yonimApadyeranbrAhmaNayoniM vA kShatriyayoniM vA vaishyayoniM
vAtha ya iha kapUyacharaNA abhyAsho ha yatte kapUyAM
yonimApadyera~nshvayoniM vA sUkarayoniM vA
chaNDAlayoniM vA || 5\.10\.7||
athaitayoH pathorna katareNachana tAnImAni
kShudrANyasakR^idAvartIni bhUtAni bhavanti jAyasva
mriyasvetyetattR^itIya{\m+}sthAnaM tenAsau loko na sampUryate
tasmAjjugupseta tadeSha shlokaH || 5\.10\.8||
steno hiraNyasya surAM piba{\m+}shcha gurostalpamAvasanbrahmahA
chaite patanti chatvAraH pa~nchamashchAchara{\m+}stairiti || 5\.10\.9||
atha ha ya etAnevaM pa~nchAgnInveda na saha
tairapyAcharanpApmanA lipyate shuddhaH pUtaH puNyaloko bhavati
ya evaM veda ya evaM veda || 5\.10\.10||
\centerline{|| iti  dashamaH khaNDaH ||}
prAchInashAla aupamanyavaH satyayaj~naH
pauluShirindradyumno bhAllaveyo janaH shArkarAkShyo
buDila AshvatarAshviste haite mahAshAlA mahAshrotriyAH
sametya mImA{\m+}sAM chakruH ko na AtmA kiM brahmeti || 5\.11\.1||
te ha sampAdayAMchakruruddAlako vai bhagavanto.ayamAruNiH
sampratImamAtmAnaM vaishvAnaramadhyeti ta{\m+}
hantAbhyAgachChAmeti ta{\m+} hAbhyAjagmuH || 5\.11\.2||
sa ha sampAdayAMchakAra prakShyanti mAmime
mahAshAlA mahAshrotriyAstebhyo na sarvamiva pratipatsye
hantAhamanyamabhyanushAsAnIti || 5\.11\.3||
tAnhovAchAshvapatirvai bhagavanto.ayaM kaikeyaH
sampratImamAtmAnaM vaishvAnaramadhyeti
ta{\m+}hantAbhyAgachChAmeti ta{\m+}hAbhyAjagmuH || 5\.11\.4||
tebhyo ha prAptebhyaH pR^ithagarhANi kArayAMchakAra
sa ha prAtaH saMjihAna uvAcha na me steno janapade na
kardaryo na madyapo nAnAhitAgnirnAvidvAnna svairI svairiNI
kuto yakShyamANo vai bhagavanto.ahamasmi yAvadekaikasmA
R^itvije dhanaM dAsyAmi tAvadbhagavadbhyo dAsyAmi
vasantu bhagavanta iti || 5\.11\.5||
te hochuryena haivArthena puruShashcharetta{\m+}haiva
vadedAtmAnamevemaM vaishvAnara{\m+} sampratyadhyeShi tameva no
brUhIti || 5\.11\.6||
tAnhovAcha prAtarvaH prativaktAsmIti te ha samitpANayaH
pUrvAhNe pratichakramire tAnhAnupanIyaivaitaduvAcha || 5\.11\.7||
\centerline{|| iti  ekAdashaH khaNDaH ||}
aupamanyava kaM tvamAtmAnamupAssa iti divameva bhagavo
rAjanniti hovAchaiSha vai sutejA AtmA vaishvAnaro yaM
tvamAtmAnamupAsse tasmAttava sutaM prasutamAsutaM kule
dR^ishyate || 5\.12\.1||
atsyannaM pashyasi priyamattyannaM pashyati priyaM bhavatyasya
brahmavarchasaM kule ya etamevamAtmAnaM vaishvAnaramupAste
mUdhA tveSha Atmana iti hovAcha mUrdhA te
vyapatiShyadyanmAM nAgamiShya iti || 5\.12\.2||
\centerline{|| iti  dvAdashaH khaNDaH ||}
atha hovAcha satyayaj~naM pauluShiM prAchInayogya kaM
tvamAtmAnamupAssa ityAdityameva bhagavo rAjanniti
hovAchaiSha vai vishvarUpa AtmA vaishvAnaro yaM
tvamAtmAnamupAsse tasmAttava bahu vishvarUpaM kule
dR^ishyate || 5\.13\.1||
pravR^itto.ashvatarIratho dAsIniShko.atsyannaM pashyasi
priyamattyannaM pashyati priyaM bhavatyasya brahmavarchasaM kule
ya etamevamAtmAnaM vaishvAnaramupAste chakShuShetadAtmana iti
hovAchAndho.abhaviShyo yanmAM nAgamiShya iti || 5\.13\.2||
\centerline{|| iti  trayodashaH khaNDaH ||}
atha hovAchendradyumnaM bhAllaveyaM vaiyAghrapadya kaM
tvamAtmAnamupAssa iti vAyumeva bhagavo rAjanniti
hovAchaiSha vai pR^ithagvartmAtmA vaishvAnaro yaM
tvamAtmAnamupAsse tasmAttvAM pR^ithagbalaya Ayanti
pR^ithagrathashreNayo.anuyanti || 5\.14\.1||
atsyannaM pashyasi priyamattyannaM pashyati priyaM bhavatyasya
brahmavarchasaM kule ya etamevamAtmAnaM vaishvAnaramupAste
prANastveSha Atmana iti hovAcha prANasta
udakramiShyadyanmAM nAgamiShya iti || 5\.14\.2||
\centerline{|| iti  chaturdashaH khaNDaH ||}
atha hovAcha jana{\m+}shArkarAkShya kaM tvamAtmAnamupAssa
ityAkAshameva bhagavo rAjanniti hovAchaiSha vai bahula
AtmA vaishvAnaro yaM tvamAtmAnamupasse tasmAttvaM
bahulo.asi prajayA cha dhanena cha || 5\.15\.1||
atsyannaM pashyasi priyamattyannaM pashyati priyaM bhavatyasya
brahmavarchasaM kule ya etamevamAtmAnaM vaishvAnaramupAste
saMdehastveSha Atmana iti hovAcha saMdehaste vyashIryadyanmAM
nAgamiShya iti || 5\.15\.2||
\centerline{|| iti  pa~nchadashaH khaNDaH ||}
atha hovAcha buDilamAshvatarAshviM vaiyAghrapadya kaM
tvamAtmAnamupAssa ityapa eva bhagavo rAjanniti hovAchaiSha
vai rayirAtmA vaishvAnaro yaM tvamAtmAnamupAsse
tasmAttva{\m+}rayimAnpuShTimAnasi || 5\.16\.1||
atsyannaM pashyasi priyamattyannaM pashyati priyaM bhavatyasya
brahmavarchasaM kule ya etamevamAtmAnaM vaishvAnaramupAste
bastistveSha Atmana iti hovAcha bastiste vyabhetsyadyanmAM
nAgamiShya iti || 5\.16\.2||
\centerline{|| iti  ShoDashaH khaNDaH ||}
atha hovAchoddAlakamAruNiM gautama kaM tvamAtmAnamupassa
iti pR^ithivImeva bhagavo rAjanniti hovAchaiSha vai
pratiShThAtmA vaishvAnaro yaM tvamAtmAnamupAsse
tasmAttvaM pratiShThito.asi prajayA cha pashubhishcha 5\.17\.1||
atsyannaM pashyasi priyamattyannaM pashyati priyaM bhavatyasya
brahmavarchasaM kule ya etamevamAtmAnaM vaishvAnaramupAste
pAdau tvetAvAtmana iti hovAcha pAdau te vyamlAsyetAM
yanmAM nAgamiShya iti 5\.17\.2||
\centerline{|| iti  saptadashaH khaNDaH ||}
tAnhovAchaite vai khalu yUyaM pR^ithagivemamAtmAnaM
vaishvAnaraM vidvA{\m+}so.annamattha yastvetamevaM
prAdeshamAtramabhivimAnamAtmAnaM vaishvAnaramupAste sa sarveShu
lokeShu sarveShu bhUteShu sarveShvAtmasvannamatti || 5\.18\.1||
tasya ha vA etasyAtmano vaishvAnarasya mUrdhaiva
sutejAshchakShurvishvarUpaH prANaH pR^ithagvartmAtmA saMdeho
bahulo bastireva rayiH pR^ithivyeva pAdAvura eva vedirlomAni
barhirhR^idayaM gArhapatyo mano.anvAhAryapachana AsyamAhavanIyaH || 5\.18\.2||
\centerline{|| iti  aShTAdashaH khaNDaH ||}
tadyadbhaktaM prathamamAgachChettaddhomIya{\m+} sa yAM
prathamAmAhutiM juhuyAttAM juhuyAtprANAya svAheti
prANastR^ipyati || 5\.19\.1||
prANe tR^ipyati chakShustR^ipyati chakShuShi
tR^ipyatyAdityastR^ipyatyAditye tR^ipyati dyaustR^ipyati
divi tR^ipyantyAM yatkiMcha dyaushchAdityashchAdhitiShThatastattR^ipyati
tasyAnutR^iptiM tR^ipyati prajayA pashubhirannAdyena tejasA
brahmavarchaseneti || 5\.19\.2||
\centerline{|| iti  ekonaviMshaH khaNDaH ||}
atha yAM dvitIyAM juhuyAttAM juhuyAdvyAnAya svAheti
vyAnastR^ipyati || 5\.20\.1||
vyAne tR^ipyati shrotraM tR^ipyati shrotre tR^ipyati
chandramAstR^ipyati chandramasi tR^ipyati dishastR^ipyanti
dikShu tR^ipyantIShu yatkiMcha dishashcha chandramAshchAdhitiShThanti
tattR^ipyati tasyAnu tR^iptiM tR^ipyati prajayA pashubhirannAdyena
tejasA brahmavarchaseneti || 5\.20\.2||
\centerline{|| iti  viMshaH khaNDaH ||}
atha yAM tR^itIyAM juhuyAttAM juhuyAdapAnAya
svAhetyapAnastR^ipyati || 5\.21\.1||
apAne tR^ipyati vAktR^ipyati vAchi tR^ipyantyAmagnistR^ipyatyagnau
tR^ipyati pR^ithivI tR^ipyati pR^ithivyAM tR^ipyantyAM yatkiMcha
pR^ithivI chAgnishchAdhitiShThatastattR^ipyati
tasyAnu tR^iptiM tR^ipyati prajayA pashubhirannAdyena tejasA
brahmavarchaseneti || 5\.21\.2||
\centerline{|| iti  ekaviMshaH khaNDaH ||}
atha yAM chaturthIM juhuyAttAM juhuyAtsamAnAya svAheti
samAnastR^ipyati || 5\.22\.1||
samAne tR^ipyati manastR^ipyati manasi tR^ipyati parjanyastR^ipyati
parjanye tR^ipyati vidyuttR^ipyati vidyuti tR^ipyantyAM yatkiMcha
vidyuchcha parjanyashchAdhitiShThatastattR^ipyati tasyAnu tR^iptiM
tR^ipyati prajayA pashubhirannAdyena tejasA brahmavarchaseneti || 5\.22\.2 ||
\centerline{|| iti  dvAviMshaH khaNDaH ||}
atha yAM pa~nchamIM juhuyAttAM juhuyAdudAnAya
svAhetyudAnastR^ipyati || 5\.23\.1||
udAne tR^ipyati tvaktR^ipyati tvachi tR^ipyantyAM vAyustR^ipyati
vAyau tR^ipyatyAkAshastR^ipyatyAkAshe tR^ipyati yatkiMcha
vAyushchAkAshashchAdhitiShThatastattR^ipyati tasyAnu tR^iptiM
tR^ipyati prajayA pashubhirannAdyena tejasA brahmavarchasena || 5\.23\.2||
\centerline{|| iti  trayoviMshaH khaNDaH ||}
sa ya idamavidvAgnihotraM juhoti yathA~NgArAnapohya
bhasmani juhuyAttAdR^iktatsyAt || 5\.24\.1||
atha ya etadevaM vidvAnagnihotraM juhoti tasya sarveShu lokeShu
sarveShu bhUteShu sarveShvAtmasu hutaM bhavati || 5\.24\.2||
tadyatheShIkAtUlamagnau protaM pradUyetaiva{\m+}hAsya sarve
pApmAnaH pradUyante ya etadevaM vidvAnagnihotraM juhoti || 5\.24\.3||
tasmAdu haivaMvidyadyapi chaNDAlAyochChiShTaM
prayachChedAtmani haivAsya tadvaishvAnare huta{\m+} syAditi
tadeSha shlokaH || 5\.24\.4||
yatheha kShudhitA bAlA mAtaraM paryupAsata eva{\m+} sarvANi
bhUtAnyagnihotramupAsata ityagnihotramupAsata iti || 5\.24\.5||
\centerline{|| iti  chaturviMshaH khaNDaH ||}
\centerline{|| iti pa~nchamo.adhyAyaH ||}
\section{|| ShaShTho.adhyAyaH ||}
shvetaketurhAruNeya Asa ta{\m+} ha pitovAcha shvetaketo
vasa brahmacharyaM na vai somyAsmatkulIno.ananUchya
brahmabandhuriva bhavatIti || 6\.1\.1||
sa ha dvAdashavarSha upetya chaturvi{\m+}shativarShaH
sarvAnvedAnadhItya mahAmanA anUchAnamAnI stabdha
eyAya ta{\m+}ha pitovAcha || 6\.1\.2||
shvetaketo yannu somyedaM mahAmanA anUchAnamAnI
stabdho.asyuta tamAdeshamaprAkShyaH yenAshruta{\m+} shrutaM
bhavatyamataM matamavij~nAtaM vij~nAtamiti kathaM nu bhagavaH
sa Adesho bhavatIti || 6\.1\.3||
yathA somyaikena mR^itpiNDena sarvaM mR^inmayaM vij~nAta{\m+}
syAdvAchArambhaNaM vikAro nAmadheyaM mR^ittiketyeva satyam || 6\.1\.4||
yathA somyaikena lohamaNinA sarvaM lohamayaM vij~nAta{\m+}
syAdvAchArambhaNaM vikAro nAmadheyaM lohamityeva satyam || 6\.1\.5||
yathA somyikena nakhanikR^intanena sarvaM kArShNAyasaM vij~nAta{\m+}
syAdvAchArambhaNaM vikAro nAmadheyaM kR^iShNAyasamityeva
satyameva{\m+}somya sa Adesho bhavatIti || 6\.1\.6||
na vai nUnaM bhagavantasta etadavediShuryaddhyetadavediShyankathaM
me nAvakShyanniti bhagavA{\m+}stveva me tadbravItviti tathA
somyeti hovAcha || 6\.1\.7||
\centerline{|| iti  prathamaH khaNDaH ||}
sadeva somyedamagra AsIdekamevAdvitIyam |
taddhaika Ahurasadevedamagra AsIdekamevAdvitIyaM
tasmAdasataH sajjAyata || 6\.2\.1||
kutastu khalu somyaiva{\m+}syAditi hovAcha kathamasataH
sajjAyeteti| sattveva somyedamagra
AsIdekamevAdvitIyam || 6\.2\.2||
tadaikShata bahu syAM prajAyeyeti tattejo.asR^ijata tatteja
aikShata bahu syAM prajAyeyeti tadapo.asR^ijata |
tasmAdyatra kvacha shochati svedate vA puruShastejasa eva
tadadhyApo jAyante || 6\.2\.3||
tA Apa aikShanta bahvyaH syAma prajAyemahIti tA
annamasR^ijanta tasmAdyatra kva cha varShati tadeva bhUyiShThamannaM
bhavatyadbhya eva tadadhyannAdyaM jAyate || 6\.2\.4||
\centerline{|| iti  dvitIyaH khaNDaH ||}
teShAM khalveShAM bhUtAnAM trINyeva bIjAni
bhavantyANDajaM jIvajamudbhijjamiti || 6\.3\.1||
seyaM devataikShata hantAhamimAstisro devatA anena
jIvenAtmanAnupravishya nAmarUpe vyAkaravANIti || 6\.3\.2||
tAsAM trivR^itaM trivR^itamekaikAM karavANIti seyaM
devatemAstisro devatA anenaiva jIvenAtmanAnupravishya
nAmarUpe vyAkarot || 6\.3\.3||
tAsAM trivR^itaM trivR^itamekaikAmakarodyathA tu khalu
somyemAstisro devatAstrivR^ittrivR^idekaikA bhavati
tanme vijAnIhIti || 6\.3\.4 ||
\centerline{|| iti  tR^itIyaH khaNDaH ||}
yadagne rohita{\m+}rUpaM tejasastadrUpaM yachChuklaM tadapAM
yatkR^iShNaM tadannasyApAgAdagneragnitvaM vAchArambhaNaM
vikAro nAmadheyaM trINi rUpANItyeva satyam || 6\.4\.1||
yadAdityasya rohita{\m+}rUpaM tejasastadrUpaM yachChuklaM tadapAM
yatkR^iShNaM tadannasyApAgAdAdityAdAdityatvaM vAchArambhaNaM
vikAro nAmadheyaM trINi rUpANItyeva satyam || 6\.4\.2||
yachChandramaso rohita{\m+}rUpaM tejasastadrUpaM yachChuklaM tadapAM
yatkR^iShNaM tadannasyApAgAchchandrAchchandratvaM vAchArambhaNaM
vikAro nAmadheyaM trINi rUpANItyeva satyam || 6\.4\.3||
yadvidyuto rohita{\m+}rUpaM tejasastadrUpaM yachChuklaM tadapAM
yatkR^iShNaM tadannasyApAgAdvidyuto vidyuttvaM vAchArambhaNaM
vikAro nAmadheyaM trINi rUpANItyeva satyam || 6\.4\.4||
etaddha sma vai tadvidvA{\m+}sa AhuH pUrve mahAshAlA
mahAshrotriyA na no.adya
kashchanAshrutamamatamavij~nAtamudAhariShyatIti hyebhyo
vidAMchakruH || 6\.4\.5||
yadu rohitamivAbhUditi tejasastadrUpamiti tadvidAMchakruryadu
shuklamivAbhUdityapA{\m+}rUpamiti tadvidAMchakruryadu
kR^iShNamivAbhUdityannasya rUpamiti tadvidAMchakruH || 6\.4\.6||
yadvavij~nAtamivAbhUdityetAsAmeva devatAnA{\m+}samAsa iti
tadvidAMchakruryathA tu khalu somyemAstisro devatAH
puruShaM prApya trivR^ittrivR^idekaikA bhavati tanme vijAnIhIti || 6\.4\.7||
\centerline{|| iti  chaturthaH khaNDaH ||}
annamashitaM tredhA vidhIyate tasya yaH sthaviShTho
dhAtustatpurIShaM bhavati yo madhyamastanmA{\m+}saM
yo.aNiShThastanmanaH || 6\.5\.1||
ApaH pItAstredhA vidhIyante tAsAM yaH sthaviShTho
dhAtustanmUtraM bhavati yo madhyamastallohitaM yo.aNiShThaH
sa prANaH || 6\.5\.2||
tejo.ashitaM tredhA vidhIyate tasya yaH sthaviShTho
dhAtustadasthi bhavati yo madhyamaH sa majjA
yo.aNiShThaH sA vAk || 6\.5\.3||
annamaya{\m+}hi somya manaH ApomayaH prANastejomayI
vAgiti bhUya eva mA bhagavAnvij~nApayatviti tathA
somyeti hovAcha || 6\.5\.4||
\centerline{|| iti  pa~nchamaH khaNDaH ||}
dadhnaH somya mathyamAnasya yo.aNimA sa UrdhvaH samudIShati
tatsarpirbhavati || 6\.6\.1||
evameva khalu somyAnnasyAshyamAnasya yo.aNimA sa UrdhvaH
samudIShati tanmano bhavati || 6\.6\.2||
apA{\m+}somya pIyamAnAnAM yo.aNimA sa UrdhvaH samudIShati
sA prANo bhavati || 6\.6\.3 ||
tejasaH somyAshyamAnasya yo.aNimA sa UrdhvaH samudIShati
sA vAgbhavati || 6\.6\.4||
annamaya{\m+} hi somya mana ApomayaH prANastejomayI vAgiti
bhUya eva mA bhagavAnvij~nApayatviti tathA somyeti hovAcha || 6\.6\.6||
\centerline{|| iti  ShaShThaH khaNDaH ||}
ShoDashakalaH somya puruShaH pa~nchadashAhAni mAshIH
kAmamapaH pibApomayaH prANo napibato vichChetsyata
iti || 6\.7\.1||
sa ha pa~nchadashAhAni nashAtha hainamupasasAda kiM bravImi
bho ityR^ichaH somya yajU{\m+}Shi sAmAnIti sa hovAcha na vai
mA pratibhAnti bho iti || 6\.7\.2||
ta{\m+} hovAcha yathA somya mahato.abhyA hitasyaiko.a~NgAraH
khadyotamAtraH parishiShTaH syAttena tato.api na bahu
dahedeva{\m+}somya te ShoDashAnAM kalAnAmekA kalAtishiShTA
syAttayaitarhi vedAnnAnubhavasyashAnAtha me vij~nAsyasIti || 6\.7\.3||
sa hashAtha hainamupasasAda ta{\m+} ha yatkiMcha paprachCha
sarva{\m+}ha pratipede || 6\.7\.4||
ta{\m+} hovAcha yathA somya mahato.abhyAhitasyaikama~NgAraM
khadyotamAtraM parishiShTaM taM tR^iNairupasamAdhAya
prAjvalayettena tato.api bahu dahet || 6\.7\.5||
eva{\m+} somya te ShoDashAnAM kalAnAmekA
kalAtishiShTAbhUtsAnnenopasamAhitA prAjvAlI
tayaitarhi vedAnanubhavasyannamaya{\m+}hi somya mana ApomayaH
prANastejomayI vAgiti taddhAsya vijaj~nAviti vijaj~nAviti || 6\.7\.6||
\centerline{|| iti  saptamaH khaNDaH ||}
uddAlako hAruNiH shvetaketuM putramuvAcha svapnAntaM me somya
vijAnIhIti yatraitatpuruShaH svapiti nAma satA somya tadA
sampanno bhavati svamapIto bhavati tasmAdena{\m+}
svapitItyAchakShate sva{\m+}hyapIto bhavati || 6\.8\.1||
sa yathA shakuniH sUtreNa prabaddho dishaM dishaM
patitvAnyatrAyatanamalabdhvA bandhanamevopashrayata
evameva khalu somya tanmano dishaM dishaM
patitvAnyatrAyatanamalabdhvA prANamevopashrayate
prANabandhana{\m+} hi somya mana iti || 6\.8\.2 ||
ashanApipAse me somya vijAnIhIti
yatraitatpuruSho.ashishiShati nAmApa eva tadashitaM nayante
tadyathA gonAyo.ashvanAyaH puruShanAya ityevaM tadapa
AchakShate.ashanAyeti tatritachChu~Ngamutpatita{\m+} somya
vijAnIhi nedamamUlaM bhaviShyatIti || 6\.8\.3||
tasya kva mUla{\m+} syAdanyatrAnnAdevameva khalu somyAnnena
shu~NgenApo mUlamanvichChAdbhiH somya shu~Ngena tejo
mUlamanvichCha tejasA somya shu~Ngena sanmUlamanvichCha
sanmUlAH somyemAH sarvAH prajAH sadAyatanAH
satpratiShThAH || 6\.8\.4||
atha yatraitatpuruShaH pipAsati nAma teja eva tatpItaM nayate
tadyathA gonAyo.ashvanAyaH puruShanAya ityevaM tatteja
AchaShTa udanyeti tatraitadeva shu~Ngamutpatita{\m+} somya
vijAnIhi nedamamUlaM bhaviShyatIti || 6\.8\.5||
tasya kva mUla{\m+} syAdanyatrAdbhy.adbhiH somya shu~Ngena tejo
mUlamanvichCha tejasA somya shu~Ngena sanmUlamanvichCha
sanmUlAH somyemAH sarvAH prajAH sadAyatanAH satpratiShThA
yathA tu khalu somyemAstisro devatAH puruShaM prApya
trivR^ittrivR^idekaikA bhavati taduktaM purastAdeva bhavatyasya
somya puruShasya prayato vA~Nmanasi sampadyate manaH prANe
prANastejasi tejaH parasyAM devatAyAm || 6\.8\.6||
sa ya eSho.aNimaitadAtmyamida{\m+} sarvaM tatsatya{\m+} sa
AtmA tattvamasi shvetaketo iti bhUya eva mA
bhagavAnvij~nApayatviti tathA somyeti hovAcha || 6\.8\.7||
\centerline{|| iti  aShTamaH khaNDaH ||}
yathA somya madhu madhukR^ito nistiShThanti nAnAtyayAnAM
vR^ikShANA{\m+}rasAnsamavahAramekatA{\m+}rasaM gamayanti || 6\.9\.1||
te yathA tatra na vivekaM labhante.amuShyAhaM vR^ikShasya
raso.asmyamuShyAhaM vR^ikShasya raso.asmItyevameva khalu
somyemAH sarvAH prajAH sati sampadya na viduH sati
sampadyAmaha iti || 6\.9\.2 ||
ta iha vyaghro vA si{\m+}ho vA vR^iko vA varAho vA kITo vA
pata~Ngo vA da{\m+}sho vA mashako vA yadyadbhavanti tadAbhavanti || 6\.9\.3 ||
sa ya eSho.aNimaitadAtmyamida{\m+} sarvaM tatsatya{\m+} sa AtmA
tattvamasi shvetaketo iti bhUya eva mA bhagavAnvij~nApayatviti
tathA somyeti hovAcha || 6\.9\.4||
\centerline{|| iti  navamaH khaNDaH ||}
imAH somya nadyaH purastAtprAchyaH syandante
pashchAtpratIchyastAH samudrAtsamudramevApiyanti sa samudra
eva bhavati tA yathA tatra na viduriyamahamasmIyamahamasmIti || 6\.10\.1||
evameva khalu somyemAH sarvAH prajAH sata Agamya na viduH
sata AgachChAmaha iti ta iha vyAghro vA si{\m+}ho vA
vR^iko vA varAho vA kITo vA pata~Ngo vA da{\m+}sho vA mashako vA
yadyadbhavanti tadAbhavanti || 6\.10\.2||
sa ya eSho.aNimaitadAtmyamida{\m+} sarvaM tatsatya{\m+} sa AtmA
tattvamasi shvetaketo iti bhUya eva mA bhagavAnvij~nApayatviti
tathA somyeti hovAcha || 6\.10\.3||
\centerline{|| iti  dashamaH khaNDaH ||}
asya somya mahato vR^ikShasya yo mUle.abhyAhanyAjjIvansravedyo
madhye.abhyAhanyAjjIvansravedyo.agre.abhyAhanyAjjIvansravetsa
eSha jIvenAtmanAnuprabhUtaH pepIyamAno modamAnastiShThati || 6\.11\.1||
asya yadekA{\m+} shAkhAM jIvo jahAtyatha sA shuShyati
dvitIyAM jahAtyatha sA shuShyati tR^itIyAM jahAtyatha sA
shuShyati sarvaM jahAti sarvaH shuShyati || 6\.11\.2||
evameva khalu somya viddhIti hovAcha jIvApetaM vAva kiledaM
mriyate na jIvo mriyate iti sa ya eSho.aNimaitadAtmyamida{\m+}
sarvaM tatsatya{\m+} sa AtmA tattvamasi shvetaketo iti bhUya eva
mA bhagavAnvij~nApayatviti tathA somyeti hovAcha || 6\.11\.3||
\centerline{|| iti  ekAdashaH khaNDaH ||}
nyagrodhaphalamata AharetIdaM bhagava iti bhinddhIti bhinnaM
bhagava iti kimatra pashyasItyaNvya ivemA dhAnA bhagava
ityAsAma~NgaikAM bhinddhIti bhinnA bhagava iti kimatra
pashyasIti na kiMchana bhagava iti || 6\.12\.1||
ta{\m+} hovAcha yaM vai somyaitamaNimAnaM na nibhAlayasa
etasya vai somyaiSho.aNimna evaM mahAnyagrodhastiShThati
shraddhatsva somyeti || 6\.12\.2||
sa ya eSho.aNimaitadAtmyamidad{\m+} sarvaM tatsatya{\m+} sa AtmA
tattvamasi shvetaketo iti bhUya eva mA bhagavAnvij~nApayatviti
tathA somyeti hovAcha || 6\.12\.3||
\centerline{|| iti  dvAdashaH khaNDaH ||}
lavaNametadudake.avadhAyAtha mA prAtarupasIdathA iti
sa ha tathA chakAra ta{\m+} hovAcha yaddoShA lavaNamudake.avAdhA
a~Nga tadAhareti taddhAvamR^ishya na viveda || 6\.13\.1||
yathA vilInamevA~NgAsyAntAdAchAmeti kathamiti lavaNamiti
madhyAdAchAmeti kathamiti lavaNamityantAdAchAmeti
kathamiti lavaNamityabhiprAsyaitadatha mopasIdathA iti
taddha tathA chakAra tachChashvatsaMvartate ta{\m+} hovAchAtra
vAva kila tatsomya na nibhAlayase.atraiva kileti || 6\.13\.2||
sa ya eSho.aNimaitadAtmyamida{\m+} sarvaM tatsatya{\m+} sa AtmA
tattvamasi shvetaketo iti bhUya eva mA bhagavAnvij~nApayatviti
tathA somyeti hovAcha || 6\.13\.3||
\centerline{|| iti  trayodashaH khaNDaH ||}
yathA somya puruShaM gandhArebhyo.abhinaddhAkShamAnIya taM
tato.atijane visR^ijetsa yathA tatra prA~Nvoda~NvAdharA~NvA
pratya~NvA pradhmAyItAbhinaddhAkSha AnIto.abhinaddhAkSho
visR^iShTaH || 6\.14\.1||
tasya yathAbhinahanaM pramuchya prabrUyAdetAM dishaM gandhArA
etAM dishaM vrajeti sa grAmAdgrAmaM pR^ichChanpaNDito medhAvI
gandhArAnevopasampadyetaivamevehAchAryavAnpuruSho veda
tasya tAvadeva chiraM yAvanna vimokShye.atha sampatsya iti || 6\.14\.2||
sa ya eSho.aNimaitadAtmyamida{\m+} sarvaM tatsatya{\m+} sa AtmA
tattvamasi shvetaketo iti bhUya eva mA bhagavAnvij~nApayatviti
tathA somyeti hovAcha || 6\.14\.3||
\centerline{|| iti  chaturdashaH khaNDaH ||}
puruSha{\m+} somyotopatApinaM j~nAtayaH paryupAsate jAnAsi
mAM jAnAsi mAmiti tasya yAvanna vA~Nmanasi sampadyate
manaH prANe prANastejasi tejaH parasyAM devatAyAM
tAvajjAnAti || 6\.15\.1||
atha yadAsya vA~Nmanasi sampadyate manaH prANe prANastejasi
tejaH parasyAM devatAyAmatha na jAnAti || 6\.15\.2||
sa ya eSho.aNimaitadAtmyamida{\m+} sarvaM tat satya{\m+} sa AtmA
tattvamasi shvetaketo iti bhUya eva mA bhagavAnvij~nApayatviti
tathA somyeti hovAcha || 6\.15\.3||
\centerline{|| iti  pa~nchadashaH khaNDaH ||}
puruSha{\m+} somyota
hastagR^ihItamAnayantyapahArShItsteyamakArShItparashumasmai
tapateti sa yadi tasya kartA bhavati tata evAnR^itamAtmAnaM
kurute so.anR^itAbhisaMdho.anR^itenAtmAnamantardhAya
parashuM taptaM pratigR^ihNAti sa dahyate.atha hanyate || 6\.16\.1||
atha yadi tasyAkartA bhavati tateva satyamAtmAnaM kurute
sa satyAbhisandhaH satyenAtmAnamantardhAya parashuM taptaM
pratigR^ihNAti sana dahyate.atha muchyate || 6\.16\.2||
sa yathA tatra nAdAhyetaitadAtmyamida{\m+} sarvaM tatsatya{\m+} sa
AtmA tattvamasi shvetaketo iti taddhAsya vijaj~nAviti
vijaj~nAviti || 6\.16\.3||
\centerline{|| iti  ShoDashaH khaNDaH ||}
\centerline{|| iti ShaShTho.adhyAyaH ||}
\section{|| saptamo.adhyAyaH ||}
adhIhi bhagava iti hopasasAda sanatkumAraM nAradasta{\m+}
hovAcha yadvettha tena mopasIda tatasta UrdhvaM vakShyAmIti
sa hovAcha || 7\.1\.1||
R^igvedaM bhagavo.adhyemi yajurveda{\m+} sAmavedamAtharvaNaM
chaturthamitihAsapurANaM pa~nchamaM vedAnAM vedaM pitrya{\m+} rAshiM
daivaM nidhiM vAkovAkyamekAyanaM devavidyAM brahmavidyAM
bhUtavidyAM kShatravidyAM nakShatravidyA{\m+}
sarpadevajanavidyAmetadbhagavo.adhyemi || 7\.1\.2||
so.ahaM bhagavo mantravidevAsmi nAtmavichChruta{\m+} hyeva me
bhagavaddR^ishebhyastarati shokamAtmaviditi so.ahaM bhagavaH
shochAmi taM mA bhagavA~nChokasya pAraM tArayatviti
ta{\m+} hovAcha yadvai kiMchaitadadhyagIShThA nAmaivaitat || 7\.1\.3||
nAma vA R^igvedo yajurvedaH sAmaveda AtharvaNashchaturtha
itihAsapurANaH pa~nchamo vedAnAM vedaH pitryo rAshirdaivo
nidhirvAkovAkyamekAyanaM devavidyA brahmavidyA bhUtavidyA
kShatravidyA nakShatravidyA sarpadevajanavidyA
nAmaivaitannAmopAssveti || 7\.1\.4 ||
sa yo nAma brahmetyupAste yAvannAmno gataM tatrAsya
yathAkAmachAro bhavati yo nAma brahmetyupAste.asti
bhagavo nAmno bhUya iti nAmno vAva bhUyo.astIti tanme
bhagavAnbravItviti || 7\.1\.5||
\centerline{|| iti  prathamaH khaNDaH ||}
vAgvAva nAmno bhUyasI vAgvA R^igvedaM vij~nApayati yajurveda{\m+}
sAmavedamAtharvaNaM chaturthamitihAsapurANaM pa~nchamaM vedAnAM vedaM
pitrya{\m+}rAshiM daivaM nidhiM vAkovAkyamekAyanaM devavidyAM
brahmavidyAM bhUtavidyAM kShatravidyA{\m+} sarpadevajanavidyAM
divaM cha pR^ithivIM cha vAyuM chAkAshaM chApashcha tejashcha
devA{\m+}shcha manuShyA{\m+}shcha pashU{\m+}shcha vayA{\m+}si cha
tR^iNavanaspatI~nshvApadAnyAkITapata~NgapipIlakaM
dharmaM chAdharmaM cha satyaM chAnR^itaM cha sAdhu chAsAdhu cha
hR^idayaj~naM chAhR^idayaj~naM cha yadvai vA~NnAbhaviShyanna dharmo
nAdharmo vyaj~nApayiShyanna satyaM nAnR^itaM na sAdhu nAsAdhu
na hR^idayaj~no nAhR^idayaj~no vAgevaitatsarvaM vij~nApayati
vAchamupAssveti || 7\.2\.1||
sa yo vAchaM brahmetyupAste yAvadvAcho gataM tatrAsya
yathAkAmachAro bhavati yo vAchaM brahmetyupAste.asti
bhagavo vAcho bhUya iti vAcho vAva bhUyo.astIti tanme
bhagavAnbravItviti || 7\.2\.2||
\centerline{|| iti  dvitIyaH khaNDaH ||}
mano vAva vAcho bhUyo yathA vai dve vAmalake dve vA kole
dvau vAkShau muShTiranubhavatyevaM vAchaM cha nAma cha
mano.anubhavati sa yadA manasA manasyati
mantrAnadhIyIyetyathAdhIte karmANi kurvIyetyatha kurute
putrA{\m+}shcha pashU{\m+}shchechCheyetyathechChata imaM cha
lokamamuM chechCheyetyathechChate mano hyAtmA mano hi loko
mano hi brahma mana upAssveti || 7\.3\.1 ||
sa yo mano brahmetyupAste yAvanmanaso gataM tatrAsya
yathAkAmachAro bhavati yo mano brahmetyupAste.asti
bhagavo manaso bhUya iti manaso vAva bhUyo.astIti
tanme bhagavAnbravItviti || 7\.3\.2||
\centerline{|| iti  tR^itIyaH khaNDaH ||}
saMkalpo vAva manaso bhUyAnyadA vai saMkalpayate.atha
manasyatyatha vAchamIrayati tAmu nAmnIrayati nAmni
mantrA ekaM bhavanti mantreShu karmANi || 7\.4\.1||
tAni ha vA etAni saMkalpaikAyanAni saMkalpAtmakAni
saMkalpe pratiShThitAni samakL^ipatAM dyAvApR^ithivI
samakalpetAM vAyushchAkAshaM cha samakalpantApashcha
tejashcha teShA{\m+} saM kL^iptyai varSha{\m+} saMkalpate
varShasya saMkL^iptyA anna{\m+} saMkalpate.annasya saM kL^iptyai
prANAH saMkalpante prANAnA{\m+} saM kL^iptyai mantrAH saMkalpante
mantrANA{\m+} saM kL^iptyai karmANi saMkalpante karmaNAM
saMkL^iptyai lokaH saMkalpate lokasya saM kL^iptyai sarva{\m+}
saMkalpate sa eSha saMkalpaH saMkalpamupAssveti || 7\.4\.2 ||
sa yaH saMkalpaM brahmetyupAste saMkL^iptAnvai sa lokAndhruvAndhruvaH
pratiShThitAn pratiShThito.avyathamAnAnavyathamAno.abhisidhyati
yAvatsaMkalpasya gataM tatrAsya yathAkAmachAro bhavati yaH
saMkalpaM brahmetyupAste.asti bhagavaH saMkalpAdbhUya iti
saMkalpAdvAva bhUyo.astIti tanme bhagavAnbravItviti || 7\.4\.3||
\centerline{|| iti  chaturthaH khaNDaH ||}
chittaM vAva saM kalpAdbhUyo yadA vai chetayate.atha
saMkalpayate.atha manasyatyatha vAchamIrayati tAmu nAmnIrayati
nAmni mantrA ekaM bhavanti mantreShu karmANi || 7\.5\.1||
tAni ha vA etAni chittaikAyanAni chittAtmAni chitte
pratiShThitAni tasmAdyadyapi bahuvidachitto bhavati
nAyamastItyevainamAhuryadayaM veda yadvA ayaM
vidvAnnetthamachittaH syAdityatha yadyalpavicchittavAnbhavati
tasmA evota shushrUShante chitta{\m+}hyevaiShAmekAyanaM
chittamAtmA chittaM pratiShThA chittamupAssveti || 7\.5\.2 ||
sa yashchittaM brahmetyupAste chittAnvai sa lokAndhruvAndhruvaH
pratiShThitAnpratiShThito.avyathamAnAnavyathamAno.abhisidhyati
yAvacchittasya gataM tatrAsya yathAkAmachAro bhavati yashchittaM
brahmetyupAste.asti bhagavashchittAdbhUya iti chittAdvAva
bhUyo.astIti tanme bhagavAnbravItviti || 7\.5\.3||
\centerline{|| iti  pa~nchamaH khaNDaH ||}
dhyAnaM vAva chittAdbhUyo dhyAyatIva pR^ithivI
dhyAyatIvAntarikShaM dhyAyatIva dyaurdhyAyantIvApo
dhyAyantIva parvatA devamanuShyAstasmAdya iha manuShyANAM
mahattAM prApnuvanti dhyAnApAdA{\m+}shA ivaiva te bhavantyatha
ye.alpAH kalahinaH pishunA upavAdinaste.atha ye prabhavo
dhyAnApAdA{\m+}shA ivaiva te bhavanti dhyAnamupAssveti || 7\.6\.1||
sa yo dhyAnaM brahmetyupAste yAvaddhyAnasya gataM tatrAsya
yathAkAmachAro bhavati yo dhyAnaM brahmetyupAste.asti
bhagavo dhyAnAdbhUya iti dhyAnAdvAva bhUyo.astIti
tanme bhagavAnbravItviti || 7\.6\.2||
\centerline{|| iti  ShaShThaH khaNDaH ||}
vij~nAnaM vAva dhyAnAdbhUyaH vij~nAnena vA R^igvedaM vijAnAti
yajurveda{\m+} sAmavedamAtharvaNaM chaturthamitihAsapurANaM
pa~nchamaM vedAnAM vedaM pitrya{\m+}rAshiM daivaM nidhiM
vAkovAkyamekAyanaM devavidyAM brahmavidyAM bhUtavidyAM
kShatravidyAM nakShatravidyA{\m+}sarpadevajanavidyAM divaM cha
pR^ithivIM cha vAyuM chAkAshaM chApashcha tejashcha devA{\m+}shcha
manuShyA{\m+}shcha pashU{\m+}shcha vayA{\m+}si cha
tR^iNavanaspatI~nChvApadAnyAkITapata~NgapipIlakaM
dharmaM chAdharmaM cha satyaM chAnR^itaM cha sAdhu chAsAdhu cha
hR^idayaj~naM chAhR^idayaj~naM chAnnaM cha rasaM chemaM cha lokamamuM
cha vij~nAnenaiva vijAnAti vij~nAnamupAssveti || 7\.7\.1 ||
sa yo vij~nAnaM brahmetyupAste vij~nAnavato vai sa
lokA~nj~nAnavato.abhisidhyati yAvadvij~nAnasya gataM tatrAsya
yathAkAmachAro bhavati yo vij~nAnaM brahmetyupAste.asti bhagavo
vij~nAnAdbhUya iti vij~nAnAdvAva bhUyo.astIti tanme
bhagavAnbravItviti || 7\.7\.2||
\centerline{|| iti  saptamaH khaNDaH ||}
balaM vAva vij~nAnAdbhUyo.api ha shataM vij~nAnavatAmeko
balavAnAkampayate sa yadA balI bhavatyathotthAtA
bhavatyuttiShThanparicharitA bhavati paricharannupasattA
bhavatyupasIdandraShTA bhavati shrotA bhavati mantA bhavati
boddhA bhavati kartA bhavati vij~nAtA bhavati balena vai pR^ithivI
tiShThati balenAntarikShaM balena dyaurbalena parvatA balena
devamanuShyA balena pashavashcha vayA{\m+}si cha tR^iNavanaspatayaH
shvApadAnyAkITapata~NgapipIlakaM balena lokastiShThati
balamupAssveti || 7\.8\.1||
sa yo balaM brahmetyupAste yAvadbalasya gataM tatrAsya
yathAkAmachAro bhavati yo balaM brahmetyupAste.asti bhagavo
balAdbhUya iti balAdvAva bhUyo.astIti tanme
bhagavAnbravItviti || 7\.8\.2||
\centerline{|| iti  aShTamaH khaNDaH ||}
annaM vAva balAdbhUyastasmAdyadyapi dasha
rAtrIrnAshnIyAdyadyu ha
jIvedathavAdraShTAshrotAmantAboddhAkartAvij~nAtA
bhavatyathAnnasyAyai draShTA bhavati shrotA bhavati mantA
bhavati boddhA bhavati kartA bhavati vij~nAtA
bhavatyannamupAssveti || 7\.9\.1||
sa yo.annaM brahmetyupAste.annavato vai sa
lokAnpAnavato.abhisidhyati  yAvadannasya gataM tatrAsya
yathAkAmachAro bhavati yo.annaM brahmetyupAste.asti
bhagavo.annAdbhUya ityannAdvAva bhUyo.astIti tanme
bhagavAnbravItviti || 7\.9\.2||
\centerline{|| iti  navamaH khaNDaH ||}
Apo vAvAnnAdbhUyastasmAdyadA suvR^iShTirna bhavati
vyAdhIyante prANA annaM kanIyo bhaviShyatItyatha yadA
suvR^iShTirbhavatyAnandinaH prANA bhavantyannaM bahu
bhaviShyatItyApa evemA mUrtA yeyaM pR^ithivI yadantarikShaM
yaddyauryatparvatA yaddevamanuShyAyatpashavashcha vayA{\m+}si cha
tR^iNavanaspatayaH shvApadAnyAkITapata~NgapipIlakamApa
evemA mUrtA apa upAssveti || 7\.10\.1||
sa yo.apo brahmetyupAsta Apnoti sarvAnkAmA{\m+}stR^iptimAnbhavati
yAvadapAM gataM tatrAsya yathAkAmachAro bhavati yo.apo
brahmetyupAste.asti bhagavo.adbhyo bhUya ityadbhyo vAva
bhUyo.astIti tanme bhagavAnbravItviti || 7\.10\.2||
\centerline{|| iti  dashamaH khaNDaH ||}
tejo vAvAdbhyo bhUyastadvA etadvAyumAgR^ihyAkAshamabhitapati
tadAhurnishochati nitapati varShiShyati vA iti teja eva
tatpUrvaM darshayitvAthApaH sR^ijate tadetadUrdhvAbhishcha
tirashchIbhishcha vidyudbhirAhrAdAshcharanti tasmAdAhurvidyotate
stanayati varShiShyati vA iti teja eva tatpUrvaM darshayitvAthApaH
sR^ijate teja upAssveti || 7\.11\.1||
sa yastejo brahmetyupAste tejasvI vai sa tejasvato
lokAnbhAsvato.apahatatamaskAnabhisidhyati yAvattejaso gataM
tatrAsya yathAkAmachAro bhavati yastejo brahmetyupAste.asti
bhagavastejaso bhUya iti tejaso vAva bhUyo.astIti tanme
bhagavAnbravItviti || 7\.11\.2||
\centerline{|| iti  ekAdashaH khaNDaH ||}
AkAsho vAva tejaso bhUyAnAkAshe vai sUryAchandramasAvubhau
vidyunnakShatrANyagnirAkAshenAhvayatyAkAshena
shR^iNotyAkAshena pratishR^iNotyAkAshe ramata AkAshe na ramata
AkAshe jAyata AkAshamabhijAyata AkAshamupAssveti || 7\.12\.1||
sa ya AkAshaM brahmetyupAsta AkAshavato vai sa
lokAnprakAshavato.asaMbAdhAnurugAyavato.abhisidhyati
yAvadAkAshasya gataM tatrAsya yathAkAmachAro bhavati
ya AkAshaM brahmetyupAste.asti bhagava AkAshAdbhUya iti
AkAshAdvAva bhUyo.astIti tanme bhagavAnbravItviti || 7\.12\.2||
\centerline{|| iti  dvAdashaH khaNDaH ||}
smaro vAvAkAshAdbhUyastasmAdyadyapi bahava AsIranna
smaranto naiva te kaMchana shR^iNuyurna manvIranna vijAnIranyadA
vAva te smareyuratha shR^iNuyuratha manvIrannatha vijAnIransmareNa
vai putrAnvijAnAti smareNa pashUnsmaramupAssveti || 7\.13\.1||
sa yaH smaraM brahmetyupAste yAvatsmarasya gataM tatrAsya
yathAkAmachAro bhavati yaH smaraM brahmetyupAste.asti bhagavaH
smarAdbhUya iti smarAdvAva bhUyo.astIti tanme
bhagavAnbravItviti || 7\.13\.2||
\centerline{|| iti  trayodashaH khaNDaH ||}
AshA vAva smarAdbhUyasyAsheddho vai smaro mantrAnadhIte
karmANi kurute putrA{\m+}shcha pashU{\m+}shchechChata imaM cha
lokamamuM chechChata AshAmupAssveti || 7\.14\.1||
sa ya AshAM brahmetyupAsta AshayAsya sarve kAmAH
samR^idhyantyamoghA hAsyAshiSho bhavanti yAvadAshAyA
gataM tatrAsya yathAkAmachAro bhavati ya AshAM
brahmetyupAste.asti bhagava AshAyA bhUya ityAshAyA vAva
bhUyo.astIti tanme bhagavAnbravItviti || 7\.14\.2||
\centerline{|| iti  chaturdashaH khaNDaH ||}
prANo vA AshAyA bhUyAnyathA vA arA nAbhau samarpitA
evamasminprANe sarva{\m+}samarpitaM prANaH prANena yAti
prANaH prANaM dadAti prANAya dadAti prANo ha pitA prANo
mAtA prANo bhrAtA prANaH svasA prANa AchAryaH
prANo brAhmaNaH || 7\.15\.1||
sa yadi pitaraM vA mAtaraM vA bhrAtaraM vA svasAraM vAchAryaM
vA brAhmaNaM vA kiMchidbhR^ishamiva pratyAha
dhiktvAstvityevainamAhuH pitR^ihA vai tvamasi mAtR^ihA vai
tvamasi bhrAtR^ihA vai tvamasi svasR^ihA vai tvamasyAchAryahA
vai tvamasi brAhmaNahA vai tvamasIti || 7\.15\.2||
atha yadyapyenAnutkrAntaprANA~nChUlena samAsaM
vyatiShaMdahennaivainaM brUyuH pitR^ihAsIti na mAtR^ihAsIti
na bhrAtR^ihAsIti na svasR^ihAsIti nAchAryahAsIti
na brAhmaNahAsIti || 7\.15\.3||
prANo hyevaitAni sarvANi bhavati sa vA eSha evaM pashyannevaM
manvAna evaM vijAnannativAdI bhavati taM
chedbrUyurativAdyasItyativAdyasmIti brUyAnnApahnuvIta || 7\.15\.4||
\centerline{|| iti  pa~nchadashaH khaNDaH ||}
eSha tu vA ativadati yaH satyenAtivadati so.ahaM bhagavaH
satyenAtivadAnIti satyaM tveva vijij~nAsitavyamiti satyaM
bhagavo vijij~nAsa iti || 7\.16\.1||
\centerline{|| iti  ShoDashaH khaNDaH ||}
yadA vai vijAnAtyatha satyaM vadati nAvijAnansatyaM vadati
vijAnanneva satyaM vadati vij~nAnaM tveva vijij~nAsitavyamiti
vij~nAnaM bhagavo vijij~nAsa iti || 7\.17\.1||
\centerline{|| iti  saptadashaH khaNDaH ||}
yadA vai manute.atha vijAnAti nAmatvA vijAnAti matvaiva
vijAnAti matistveva vijij~nAsitavyeti matiM bhagavo
vijij~nAsa iti || 7\.18\.1||
\centerline{|| iti  aShTAdashaH khaNDaH ||}
yadA vai shraddadhAtyatha manute nAshraddadhanmanute
shraddadhadeva manute shraddhA tveva vijij~nAsitavyeti
shraddhAM bhagavo vijij~nAsa iti || 7\.19\.1||
\centerline{|| iti  ekonaviMshatitamaH khaNDaH ||}
yadA vai nistiShThatyatha shraddadhAti
nAnistiShTha~nChraddadhAti nistiShThanneva shraddadhAti
niShThA tveva vijij~nAsitavyeti niShThAM bhagavo
vijij~nAsa iti || 7\.20\.1||
\centerline{|| iti  viMshatitamaH khaNDaH ||}
yadA vai karotyatha nistiShThati nAkR^itvA nistiShThati
kR^itvaiva nistiShThati kR^itistveva vijij~nAsitavyeti
kR^itiM bhagavo vijij~nAsa iti || 7\.21\.1||
\centerline{|| iti  ekaviMshaH khaNDaH ||}
yadA vai sukhaM labhate.atha karoti nAsukhaM labdhvA karoti
sukhameva labdhvA karoti sukhaM tveva vijij~nAsitavyamiti
sukhaM bhagavo vijij~nAsa iti || 7\.22\.1||
\centerline{|| iti  dvAviMshaH khaNDaH ||}
yo vai bhUmA tatsukhaM nAlpe sukhamasti bhUmaiva sukhaM
bhUmA tveva vijij~nAsitavya iti bhUmAnaM bhagavo
vijij~nAsa iti || 7\.23\.1||
\centerline{|| iti  trayoviMshaH khaNDaH ||}
yatra nAnyatpashyati nAnyachChR^iNoti nAnyadvijAnAti sa
bhUmAtha yatrAnyatpashyatyanyachChR^iNotyanyadvijAnAti
tadalpaM yo vai bhUmA tadamR^itamatha yadalpaM tanmarty{\m+} sa
bhagavaH kasminpratiShThita iti sve mahimni yadi vA
na mahimnIti || 7\.24\.1||
goashvamiha mahimetyAchakShate hastihiraNyaM dAsabhAryaM
kShetrANyAyatanAnIti nAhamevaM bravImi bravImIti
hovAchAnyohyanyasminpratiShThita iti || 7\.24\.2||
\centerline{|| iti  chaturviMshaH khaNDaH ||}
sa evAdhastAtsa upariShTAtsa pashchAtsa purastAtsa
dakShiNataH sa uttarataH sa eveda{\m+} sarvamityathAto.ahaMkArAdesha
evAhamevAdhastAdahamupariShTAdahaM pashchAdahaM purastAdahaM
dakShiNato.ahamuttarato.ahameveda{\m+} sarvamiti || 7\.25\.1||
athAta AtmAdesha evAtmaivAdhastAdAtmopariShTAdAtmA
pashchAdAtmA purastAdAtmA dakShiNata Atmottarata
Atmaiveda{\m+} sarvamiti sa vA eSha evaM pashyannevaM manvAna evaM
vijAnannAtmaratirAtmakrIDa Atmamithuna AtmAnandaH sa
svarADbhavati tasya sarveShu lokeShu kAmachAro bhavati
atha ye.anyathAto viduranyarAjAnaste kShayyalokA bhavanti
teShA{\m+} sarveShu lokeShvakAmachAro bhavati || 7\.25\.2||
\centerline{|| iti  pa~nchaviMshaH khaNDaH ||}
tasya ha vA etasyaivaM pashyata evaM manvAnasyaivaM vijAnata
AtmataH prANa Atmata AshAtmataH smara Atmata AkAsha
Atmatasteja Atmata Apa Atmata
AvirbhAvatirobhAvAvAtmato.annamAtmato balamAtmato
vij~nAnamAtmato dhyAnamAtmatashchittamAtmataH
saMkalpa Atmato mana Atmato vAgAtmato nAmAtmato mantrA
AtmataH karmANyAtmata eveda{\m+}sarvamiti || 7\.26\.1||
tadeSha shloko na pashyo mR^ityuM pashyati na rogaM nota duHkhatA{\m+}
sarva{\m+} ha pashyaH pashyati sarvamApnoti sarvasha iti
sa ekadhA bhavati tridhA bhavati pa~nchadhA
saptadhA navadhA chaiva punashchaikAdashaH smR^itaH
shataM cha dasha chaikashcha sahasrANi cha
vi{\m+}shatirAhArashuddhau sattvashuddhau dhruvA smR^itiH
smR^itilambhe sarvagranthInAM vipramokShastasmai
mR^iditakaShAyAya tamasaspAraM darshayati
bhagavAnsanatkumArasta{\m+} skanda ityAchakShate
ta{\m+} skanda ityAchakShate || 7\.26\.2||
\centerline{|| iti  ShaDviMshaH khaNDaH ||}
\centerline{|| iti saptamo.adhyAyaH ||}
\section{|| aShTamo.adhyAyaH ||}
atha yadidamasminbrahmapure daharaM puNDarIkaM veshma
daharo.asminnantarAkAshastasminyadantastadanveShTavyaM
tadvAva vijij~nAsitavyamiti || 8\.1\.1||
taM chedbrUyuryadidamasminbrahmapure daharaM puNDarIkaM veshma
daharo.asminnantarAkAshaH kiM tadatra vidyate yadanveShTavyaM
yadvAva vijij~nAsitavyamiti sa brUyAt || 8\.1\.2||
yAvAnvA ayamAkAshastAvAneSho.antarhR^idaya akAsha
ubhe asmindyAvApR^ithivI antareva samAhite
ubhAvagnishcha vAyushcha sUryAchandramasAvubhau
vidyunnakShatrANi yachchAsyehAsti yachcha nAsti sarvaM
tadasminsamAhitamiti || 8\.1\.3||
taM chedbrUyurasmi{\m+}shchedidaM brahmapure sarva{\m+} samAhita{\m+}
sarvANi cha bhUtAni sarve cha kAmA yadaitajjarA vApnoti
pradhva{\m+}sate vA kiM tato.atishiShyata iti || 8\.1\.4||
sa brUyAtnAsya jarayaitajjIryati na vadhenAsya hanyata
etatsatyaM brahmapuramasmikAmAH samAhitAH eSha
AtmApahatapApmA vijaro vimR^ityurvishoko
vijighatso.apipAsaH satyakAmaH satyasaMkalpo yathA hyeveha
prajA anvAvishanti yathAnushAsanam yaM yamantamabhikAmA
bhavanti yaM janapadaM yaM kShetrabhAgaM taM tamevopajIvanti || 8\.1\.5||
tadyatheha karmajito lokaH kShIyata evamevAmutra puNyajito
lokaH kShIyate tadya ihAtmAnamanuvidya vrajantyetA{\m+}shcha
satyAnkAmA{\m+}steShA{\m+} sarveShu lokeShvakAmachAro
bhavatyatha ya ihAtmAnamanivudya vrajantyeta{\m+}shcha
satyAnkAmA{\m+}steShA{\m+} sarveShu lokeShu kAmachAro bhavati || 8\.1\.6||
\centerline{|| iti  prathamaH khaNDaH ||}
sa yadi pitR^ilokakAmo bhavati saMkalpAdevAsya pitaraH
samuttiShThanti tena pitR^ilokena sampanno mahIyate || 8\.2\.1||
atha yadi mAtR^ilokakAmo bhavati saMkalpAdevAsya mAtaraH
samuttiShThanti tena mAtR^ilokena sampanno mahIyate || 8\.2\.2||
atha yadi bhrAtR^ilokakAmo bhavati saMkalpAdevAsya bhrAtaraH
samuttiShThanti tena bhrAtR^ilokena sampanno mahIyate || 8\.2\.3||
atha yadi svasR^ilokakAmo bhavati saMkalpAdevAsya svasAraH
samuttiShThanti tena svasR^ilokena sampanno mahIyate || 8\.2\.4||
atha yadi sakhilokakAmo bhavati saMkalpAdevAsya sakhAyaH
samuttiShThanti tena sakhilokena sampanno mahIyate || 8\.2\.5||
atha yadi gandhamAlyalokakAmo bhavati saMkalpAdevAsya
gandhamAlye samuttiShThatastena gandhamAlyalokena sampanno
mahIyate || 8\.2\.6||
atha yadyannapAnalokakAmo bhavati saMkalpAdevAsyAnnapAne
samuttiShThatastenAnnapAnalokena sampanno mahIyate || 8\.2\.7||
atha yadi gItavAditralokakAmo bhavati saMkalpAdevAsya
gItavAditre samuttiShThatastena gItavAditralokena sampanno
mahIyate || 8\.2\.8||
atha yadi strIlokakAmo bhavati saMkalpAdevAsya striyaH
samuttiShThanti tena strIlokena sampanno mahIyate || 8\.2\.9||
yaM yamantamabhikAmo bhavati yaM kAmaM kAmayate so.asya
saMkalpAdeva samuttiShThati tena sampanno mahIyate || 8\.2\.10||
\centerline{|| iti  dvitIyaH khaNDaH ||}
ta ime satyAH kAmA anR^itApidhAnAsteShA{\m+} satyAnA{\m+}
satAmanR^itamapidhAnaM yo yo hyasyetaH praiti na tamiha
darshanAya labhate || 8\.3\.1||
atha ye chAsyeha jIvA ye cha pretA yachchAnyadichChanna
labhate sarvaM tadatra gatvA vindate.atra hyasyaite satyAH
kAmA anR^itApidhAnAstadyathApi hiraNyanidhiM nihitamakShetraj~nA
uparyupari sa~ncharanto na vindeyurevamevemAH sarvAH prajA
aharahargachChantya etaM brahmalokaM na vindantyanR^itena hi
pratyUDhAH || 8\.3\.2||
sa vA eSha AtmA hR^idi tasyaitadeva nirukta{\m+} hR^idyayamiti
tasmAddhR^idayamaharaharvA evaMvitsvargaM lokameti || 8\.3\.3||
atha ya eSha samprasAdo.asmAchCharIrAtsamutthAya paraM
jyotirupasampadya svena rUpeNAbhiniShpadyata eSha Atmeti
hovAchaitadamR^itamabhayametadbrahmeti tasya ha vA etasya
brahmaNo nAma satyamiti || 8\.3\.4||
tAni ha vA etAni trINyakSharANi satIyamiti
tadyatsattadamR^itamatha yatti tanmartyamatha yadyaM tenobhe
yachChati yadanenobhe yachChati tasmAdyamaharaharvA
evaMvitsvargaM lokameti || 8\.3\.5||
\centerline{|| iti  tR^itIyaH khaNDaH ||}
atha ya AtmA sa seturdhR^itireShAM lokAnAmasaMbhedAya
naita{\m+} setumahorAtre tarato na jarA na mR^ityurna shoko na
sukR^itaM na duShkR^ita{\m+} sarve pApmAno.ato
nivartante.apahatapApmA hyeSha brahmalokaH || 8\.4\.1||
tasmAdvA eta{\m+} setuM tIrtvAndhaH sannanandho bhavati
viddhaH sannaviddho bhavatyupatApI sannanupatApI bhavati
tasmAdvA eta{\m+} setuM tIrtvApi naktamaharevAbhiniShpadyate
sakR^idvibhAto hyevaiSha brahmalokaH || 8\.4\.2||
tadya evaitaM brahmalokaM brahmacharyeNAnuvindanti
teShAmevaiSha brahmalokasteShA{\m+} sarveShu lokeShu kAmachAro
bhavati || 8\.4\.3||
\centerline{|| iti  chaturthaH khaNDaH ||}
atha yadyaj~na ityAchakShate brahmacharyameva tadbrahmacharyeNa
hyeva yo j~nAtA taM vindate.atha yadiShTamityAchakShate
brahmacharyameva tadbrahmacharyeNa hyeveShTvAtmAnamanuvindate || 8\.5\.1||
atha yatsattrAyaNamityAchakShate brahmacharyameva tadbrahmacharyeNa
hyeva sata AtmanastrANaM vindate.atha yanmaunamityAchakShate
brahmacharyameva tabbrahmacharyeNa hyevAtmAnamanuvidya manute '|| 8\.5\.2||
atha yadanAshakAyanamityAchakShate brahmacharyameva tadeSha
hyAtmA na nashyati yaM brahmacharyeNAnuvindate.atha
yadaraNyAyanamityAchakShate brahmacharyameva tadarashcha ha vai
NyashchArNavau brahmaloke tR^itIyasyAmito divi tadairaM
madIya{\m+} sarastadashvatthaH somasavanastadaparAjitA
pUrbrahmaNaH prabhuvimita{\m+} hiraNmayam || 8\.5\.3||
tadya evaitavaraM cha NyaM chArNavau brahmaloke
brahmacharyeNAnuvindanti teShAmevaiSha brahmalokasteShA{\m+}
sarveShu lokeShu kAmachAro bhavati || 8\.5\.4||
\centerline{|| iti  pa~nchamaH khaNDaH ||}
atha yA etA hR^idayasya nADyastAH pi~NgalasyANimnastiShThanti
shuklasya nIlasya pItasya lohitasyetyasau vA AdityaH
pi~Ngala eSha shukla eSha nIla eSha pIta eSha lohitaH || 8\.6\.1||
tadyathA mahApatha Atata ubhau grAmau gachChatImaM chAmuM
chaivamevaitA Adityasya rashmaya ubhau lokau gachChantImaM chAmuM
chAmuShmAdAdityAtpratAyante tA Asu nADIShu sR^iptA
Abhyo nADIbhyaH pratAyante te.amuShminnAditye sR^iptAH || 8\.6\.2||
tadyatraitatsuptaH samastH samprasannaH svapnaM na vijAnAtyAsu
tadA nADIShu sR^ipto bhavati taM na kashchana pApmA spR^ishati
tejasA hi tadA sampanno bhavati || 8\.6\.3||
atha yatraitadabalimAnaM nIto bhavati tamabhita AsInA
AhurjAnAsi mAM jAnAsi mAmiti sa
yAvadasmAchCharIrAdanutkrAnto bhavati tAvajjAnAti || 8\.6\.4||
atha yatraitadasmAchCharIrAdutkrAmatyathaitaireva
rashmibhirUrdhvamAkramate sa omiti vA hodvA mIyate
sa yAvatkShipyenmanastAvadAdityaM gachChatyetadvai khalu
lokadvAraM viduShAM prapadanaM nirodho.aviduShAm || 8\.6\.5||
tadeSha shlokaH | shataM chaikA cha hR^idayasya nADyastAsAM
mUrdhAnamabhiniHsR^itaikA |  tayordhvamAyannamR^itatvameti
viShva~N~NanyA utkramaNe bhavantyutkramaNe bhavanti || 8\.6\.6||
\centerline{|| iti  ShaShThaH khaNDaH ||}
ya AtmApahatapApmA vijaro vimR^ityurvishoko
vijighatso.apipAsaH satyakAmaH satyasaMkalpaH so.anveShTavyaH
sa vijij~nAsitavyaH sa sarvA{\m+}shcha lokAnApnoti
sarvA{\m+}shcha kAmAnyastamAtmAnamanuvidya vijAnAtIti ha
prajApatiruvAcha || 8\.7\.1||
taddhobhaye devAsurA anububudhire te hochurhanta
tamAtmAnamanvechChAmo yamAtmAnamanviShya sarvA{\m+}shcha
lokAnApnoti sarvA{\m+}shcha kAmAnitIndro haiva
devAnAmabhipravavrAja virochano.asurANAM tau
hAsaMvidAnAveva samitpANI prajApatisakAshamAjagmatuH || 8\.7\.2||
tau ha dvAtri{\m+}shataM varShANi brahmacharyamUShatustau ha
prajApatiruvAcha kimichChantAvAstamiti tau hochaturya
AtmApahatapApmA vijaro vimR^ityurvishoko
vijighatso.apipAsaH satyakAmaH satyasaMkalpaH so.anveShTavyaH
sa vijij~nAsitavyaH sa sarvA{\m+}shcha lokAnApnoti sarvA{\m+}shcha
kAmAnyastamAtmAnamanuvidya vijAnAtIti bhagavato vacho
vedayante tamichChantAvavAstamiti || 8\.7\.3||
tau ha prajApatiruvAcha ya eSho.akShiNi puruSho dR^ishyata
eSha Atmeti hovAchaitadamR^itamabhayametadbrahmetyatha yo.ayaM
bhagavo.apsu parikhyAyate yashchAyamAdarshe katama eSha
ityeSha u evaiShu sarveShvanteShu parikhyAyata iti hovAcha || 8\.7\.4||
\centerline{|| iti  saptamaH khaNDaH ||}
udasharAva AtmAnamavekShya yadAtmano na vijAnIthastanme
prabrUtamiti tau hodasharAve.avekShAMchakrAte tau ha
prajApatiruvAcha kiM pashyatha iti tau hochatuH
sarvamevedamAvAM bhagava AtmAnaM pashyAva A lomabhyaH A
nakhebhyaH pratirUpamiti || 8\.8\.1||
tau ha prajApatiruvAcha sAdhvalaMkR^itau suvasanau pariShkR^itau
bhUtvodasharAve.avekShethAmiti tau ha sAdhvalaMkR^itau
suvasanau pariShkR^itau bhUtvodasharAve.avekShAMchakrAte
tau ha prajApatiruvAcha kiM pashyatha iti || 8\.8\.2||
tau hochaturyathaivedamAvAM bhagavaH sAdhvalaMkR^itau suvasanau
pariShkR^itau sva evamevemau bhagavaH sAdhvalaMkR^itau suvasanau
pariShkR^itAvityeSha Atmeti hovAchaitadamR^itamabhayametadbrahmeti
tau ha shAntahR^idayau pravavrajatuH || 8\.8\.3||
tau hAnvIkShya prajApatiruvAchAnupalabhyAtmAnamananuvidya
vrajato yatara etadupaniShado bhaviShyanti devA vAsurA vA te
parAbhaviShyantIti sa ha shAntahR^idaya eva
virochano.asurA~njagAma tebhyo haitAmupaniShadaM
provAchAtmaiveha mahayya AtmA paricharya AtmAnameveha
mahayannAtmAnaM paricharannubhau lokAvavApnotImaM chAmuM cheti || 8\.8\.4||
tasmAdapyadyehAdadAnamashraddadhAnamayajamAnamAhurAsuro
batetyasurANA{\m+} hyeShopaniShatpretasya sharIraM bhikShayA
vasanenAlaMkAreNeti sa{\m+}skurvantyetena hyamuM lokaM
jeShyanto manyante || 8\.8\.5||
\centerline{|| iti  aShTamaH khaNDaH ||}
atha hendro.aprApyaiva devAnetadbhayaM dadarsha yathaiva
khalvayamasmi~nCharIre sAdhvalaMkR^ite sAdhvalaMkR^ito bhavati
suvasane suvasanaH pariShkR^ite pariShkR^ita
evamevAyamasminnandhe.andho bhavati srAme srAmaH parivR^ikNe
parivR^ikNo.asyaiva sharIrasya nAshamanveSha nashyati
nAhamatra bhogyaM pashyAmIti || 8\.9\.1||
sa samitpANiH punareyAya ta{\m+} ha prajApatiruvAcha
maghavanyachChAntahR^idayaH prAvrAjIH sArdhaM virochanena
kimichChanpunarAgama iti sa hovAcha yathaiva khalvayaM
bhagavo.asmi~nCharIre sAdhvalaMkR^ite sAdhvalaMkR^ito bhavati
suvasane suvasanaH pariShkR^ite pariShkR^ita
evamevAyamasminnandhe.andho bhavati srAme srAmaH
parivR^ikNe parivR^ikNo.asyaiva sharIrasya nAshamanveSha
nashyati nAhamatra bhogyaM pashyAmIti  || 8\.9\.2||
evamevaiSha maghavanniti hovAchaitaM tveva te
bhUyo.anuvyAkhyAsyAmi vasAparANi dvAtri{\m+}shataM varShANIti
sa hAparANi dvAtri{\m+}shataM varShANyuvAsa tasmai hovAcha || 8\.9\.3||
\centerline{|| iti  navamaH khaNDaH ||}
ya eSha svapne mahIyamAnashcharatyeSha Atmeti
hovAchaitadamR^itamabhayametadbrahmeti sa ha shAntahR^idayaH
pravavrAja sa hAprApyaiva devAnetadbhayaM dadarsha
tadyadyapIda{\m+} sharIramandhaM bhavatyanandhaH sa bhavati yadi
srAmamasrAmo naivaiSho.asya doSheNa duShyati || 8\.10\.1||
na vadhenAsya hanyate nAsya srAmyeNa srAmo ghnanti tvevainaM
vichChAdayantIvApriyavetteva bhavatyapi roditIva nAhamatra
bhogyaM pashyAmIti || 8\.10\.2||
sa samitpANiH punareyAya ta{\m+} ha prajApatiruvAcha
maghavanyachChAntahR^idayaH prAvrAjIH kimichChanpunarAgama
iti sa hovAcha tadyadyapIdaM bhagavaH sharIramandhaM bhavatyanandhaH
sa bhavati yadi srAmamasrAmo naivaiSho.asya doSheNa duShyati || 8\.10\.3||
na vadhenAsya hanyate nAsya srAmyeNa srAmo ghnanti tvevainaM
vichChAdayantIvApriyavetteva bhavatyapi roditIva nAhamatra
bhogyaM pashyAmItyevamevaiSha maghavanniti hovAchaitaM tveva te
bhUyo.anuvyAkhyAsyAmi vasAparANi dvAtri{\m+}shataM varShANIti
sa hAparANi dvAtri{\m+}shataM varShANyuvAsa tasmai hovAcha || 8\.10\.4||
\centerline{|| iti  dashamaH khaNDaH ||}
tadyatraitatsuptaH samastaH samprasannaH svapnaM na vijAnAtyeSha
Atmeti hovAchaitadamR^itamabhayametadbrahmeti sa ha shAntahR^idayaH
pravavrAja sa hAprApyaiva devAnetadbhayaM dadarsha nAha
khalvayameva{\m+} sampratyAtmAnaM jAnAtyayamahamasmIti
no evemAni bhUtAni vinAshamevApIto bhavati nAhamatra
bhogyaM pashyAmIti || 8\.11\.1||
sa samitpANiH punareyAya ta{\m+} ha prajApatiruvAcha
maghavanyachChAntahR^idayaH prAvrAjIH kimichChanpunarAgama iti
sa hovAcha nAha khalvayaM bhagava eva{\m+} sampratyAtmAnaM
jAnAtyayamahamasmIti no evemAni bhUtAni
vinAshamevApIto bhavati nAhamatra bhogyaM pashyAmIti || 8\.11\.2||
evamevaiSha maghavanniti hovAchaitaM tveva te
bhUyo.anuvyAkhyAsyAmi no evAnyatraitasmAdvasAparANi
pa~ncha varShANIti sa hAparANi pa~ncha varShANyuvAsa
tAnyekashata{\m+} sampeduretattadyadAhurekashata{\m+} ha vai varShANi
maghavAnprajApatau brahmacharyamuvAsa tasmai hovAcha || 8\.11\.3||
\centerline{|| iti  ekAdashaH khaNDaH ||}
maghavanmartyaM vA ida{\m+} sharIramAttaM mR^ityunA
tadasyAmR^itasyAsharIrasyAtmano.adhiShThAnamAtto vai
sasharIraH priyApriyAbhyAM na vai sasharIrasya sataH
priyApriyayorapahatirastyasharIraM vAva santaM na
priyApriye spR^ishataH || 8\.12\.1||
asharIro vAyurabhraM vidyutstanayitnurasharIrANyetAni
tadyathaitAnyamuShmAdAkAshAtsamutthAya paraM jyotirupasampadya
svena rUpeNAbhiniShpadyante || 8\.12\.2||
evamevaiSha samprasAdo.asmAchCharIrAtsamutthAya paraM
jyotirupasampadya svena rUpeNAbhiniShpadyate sa uttamapuruShaH
sa tatra paryeti jakShatkrIDanramamANaH strIbhirvA yAnairvA
j~nAtibhirvA nopajana{\m+} smarannida{\m+} sharIra{\m+} sa yathA
prayogya AcharaNe yukta evamevAyamasmi~nCharIre
prANo yuktaH || 8\.12\.3||
atha yatraitadAkAshamanuviShaNNaM chakShuH sa chAkShuShaH
puruSho darshanAya chakShuratha yo vededaM jighrANIti sa AtmA
gandhAya ghrANamatha yo vededamabhivyAharANIti sa
AtmAbhivyAhArAya vAgatha yo vededa{\m+} shR^iNavAnIti
sa AtmA shravaNAya shrotram || 8\.12\.4||
atha yo vededaM manvAnIti sAtmA mano.asya daivaM chakShuH
sa vA eSha etena daivena chakShuShA manasaitAnkAmAnpashyanramate
ya ete brahmaloke || 8\.12\.5||
taM vA etaM devA AtmAnamupAsate tasmAtteShA{\m+} sarve cha
lokA AttAH sarve cha kAmAH sa sarvA{\m+}shcha lokAnApnoti
sarvA{\m+}shcha kAmAnyastamAtmAnamanuvidya vijAnAtIti ha
prjApatiruvAcha prajApatiruvAcha || 8\.12\.6||
\centerline{|| iti  dvAdashaH khaNDaH ||}
shyAmAchChabalaM prapadye shabalAchChyAmaM prapadye.ashva
iva romANi vidhUya pApaM chandra iva rAhormukhAtpramuchya
dhUtvA sharIramakR^itaM kR^itAtmA
brahmalokamabhisaMbhavAmItyabhisaMbhavAmIti || 8\.13\.1||
\centerline{|| iti  trayodashaH khaNDaH ||}
AkAsho vai nAma nAmarUpayornirvahitA te yadantarA
tadbrahma tadamR^ita{\m+} sa AtmA prajApateH sabhAM veshma prapadye
yasho.ahaM bhavAmi brAhmaNAnAM yasho rAj~nAM yashovishAM
yasho.ahamanuprApatsi sa hAhaM yashasAM yashaH
shyetamadatkamadatka{\m+} shyetaM lindu mAbhigAM lindu
mAbhigAm || 8\.14\.1||
\centerline{|| iti  chaturdashaH khaNDaH ||}
tadhaitadbrahmA prajApatayai uvAcha prajApatirmanave manuH
prajAbhyaH AchAryakulAdvedamadhItya yathAvidhAnaM guroH
karmAtisheSheNAbhisamAvR^itya kuTumbe shuchau deshe
svAdhyAyamadhIyAno dharmikAnvidadhadAtmani sarvaindriyANi
sampratiShThApyAhi{\m+}sansarva bhUtAnyanyatra tIrthebhyaH
sa khalvevaM vartayanyAvadAyuShaM brahmalokamabhisampadyate
na cha punarAvartate na cha punarAvartate || 8\.15\.1||
\centerline{|| iti  pa~nchadashaH khaNDaH ||}
\centerline{|| iti aShTamo.adhyAyaH ||}
OM ApyAyantu mamA~NgAni vAkprANashchakShuH
shrotramatho balamindriyANi cha sarvANi |
sarvaM brahmaupaniShadaM mAhaM brahma nirAkuryAM mA mA brahma
nirAkarodanikAraNamastvanikAraNaM me.astu |
nirAkarodanirAkaraNamastvanirAkaraNaMM me.astu |
tadAtmani nirate ya upaniShatsu dharmAste
mayi santu te mayi santu ||
|| OM shAntiH shAntiH shAntiH ||

\centerline{|| iti  ChAndogyo.apaniShad ||}
\iti

##
The original Encoded in Oxford Text Archive,
was done by students of Professor Peter Schreiner.

Converted and proofread by P. P. Narayanaswami  (swami at math.mun.ca)


\medskip\hrule\obeylines

Please send corrections to sanskrit@cheerful.com
Last updated \today
https://sanskritdocuments.org

\end{document}
