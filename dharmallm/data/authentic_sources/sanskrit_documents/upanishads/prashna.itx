% Text title            : prashnopaniShat
% File name             : prashna.itx
% Category              : upanishhat, svara, upanishad
% Location              : doc\_upanishhat
% Author                : Vedic Rishis
% Transliterated by     : Sorin Suciu sorins at hotmail.com
% Proofread by          : John Manetta, David Lyttle, Sunder Hattangadi
% Description-comments  : 4/108; Atharva Veda, Mukhya upanishad
% Latest update         : July 20, 1999, July 10, 2018
% Send corrections to   : Sanskrit@cheerful.com
%
% This text is prepared by volunteers and is to be used for personal study 
% and research. The file is not to be copied or reposted for promotion of 
% any website or individuals or for commercial purpose without permission. 
% Please help to maintain respect for volunteer spirit.
%
\documentstyle[11pt,multicol,itrans]{article}
#include=ijag.inc
#endwordvowel=.h
\portraitwide
\parindent=100pt                
\let\usedvng=\Largedvng      % for 1 column     
\pagenumbering{itrans} 
\def\engtitle#1{\hrule\medskip\centerline{\LARGE #1}}
\def\itxtitle#1{\medskip\centerline{\LARGEdvng #1}\medskip\hrule}
\def\endtitles{\medskip\obeyspaceslines}
%%
\begin{document}
\engtitle{.. Prashna Upanishad ..}##
\itxtitle{.. prashnopaniShat ..}##\endtitles ##

OM bhadraM karNebhiH shR^iNuyAma devA
bhadraM pashyemAkShabhiryajatrAH |
sthiraira~NgaistuShtuvA{\m+}sastanUbhirvyashema devahitaM yadAyuH ||
svasti na indro vR^iddhashravAH
      svasti naH pUShA vishvavedAH |
svasti nastArkShyo ariShTanemiH
      svasti no bR^ihaspatirdadhAtu ||
OM shAntiH shAntiH shAntiH ||

\section{prathamaH prashnaH |}
OM sukeshA cha bhAradvAjaH shaibyashcha satyakAmaH sauryAyaNI cha gArgyaH
kausalyashchAshvalAyano bhArgavo vaidarbhiH kabandhI kAtyAyanaste haite
brahmaparA brahmaniShThAH paraM brahmAnveShamANA eSha ha vai tatsarvaM
vakShyatIti te ha samitpANayo bhagavantaM pippalAdamupasannAH || 1\.1||

tAnha sa R^iShiruvAcha bhUya eva tapasA brahmacharyeNa shraddhayA
sa.nvatsaraM sa.nvatsyatha yathAkAmaM prashnAn pR^ichChata yadi
vij~nAsyAmaH sarvaM ha vo vakShyAma iti || 1\.2||

atha kabandhI kAtyAyana upetya paprachCha |
bhagavan kute ha vA imAH prajAH prajAyanta  iti || 1\.3||

tasmai sa hovAcha prajAkAmo vai prajApatiH sa tapo.atapyata
sa tapastaptvA sa mithunamutpAdayate | rayiM cha prANaM
chetyetau me bahudhA prajAH kariShyata iti || 1\.4||

Adityo ha vai prANo rayireva chandramA rayirvA etat
sarvaM yanmUrtaM chAmUrtaM cha tasmAnmUrtireva rayiH || 1\.5||

athAditya udayanyatprAchIM dishaM pravishati tena prAchyAn prANAn
rashmiShu sannidhatte | yaddakShiNAM yat pratIchIM yadudIchIM yadadho
yadUrdhvaM yadantarA disho yat sarvaM prakAshayati tena sarvAn prANAn
rashmiShu sannidhatte || 1\.6||

sa eSha vaishvAnaro vishvarUpaH prANo.agnirudayate |
tadetadR^ichA.abhyuktam || 1\.7||

vishvarUpaM hariNaM jAtavedasaM
parAyaNaM jyotirekaM tapantam |
sahasrarashmiH shatadhA vartamAnaH
prANaH prajAnAmudayatyeSha sUryaH || 1\.8||

sa.nvatsaro vai prajApatistasyAyane dakShiNaM chottaraM cha |
tadye ha vai tadiShTApUrte kR^itamityupAsate te chAndramasameva
lokamabhijayante | ta eva punarAvartante tasmAdeta R^iShayaH
prajAkAmA dakShiNaM pratipadyante | eSha ha vai rayiryaH
pitR^iyANaH || 1\.9||

athottareNa tapasA brahmacharyeNa shraddhayA
vidyayA.a.atmAnamanviShyAdityamabhijayante | etadvai
prANAnAmAyatanametadamR^itamabhayametat parAyaNametasmAnna punarAvartanta
ityeSha nirodhastadeSha shlokaH || 1\.10||

pa~nchapAdaM pitaraM dvAdashAkR^itiM
diva AhuH pare ardhe purIShiNam |
atheme anya u pare vichakShaNaM
saptachakre ShaDara Ahurarpitamiti || 1\.11||

mAso vai prajApatistasya kR^iShNapakSha eva rayiH shuklaH praNastasmAdeta
R^iShayaH shukla iShTaM kurvantItara itarasmin || 1\.12||

ahorAtro vai prajApatistasyAhareva prANo rAtrireva rayiH prANaM vA ete
praskandanti ye divA ratyA sa.nyujyante brahmacharyameva tadyadrAtrau
ratyA sa.nyujyante || 1\.13||

annaM vai prajApatistato ha vai tadretastasmAdimAH prajAH
prajAyanta iti || 1\.14||

tadye ha vai tat prajApativrataM charanti te mithunamutpAdayante |
teShAmevaiSha brahmaloko yeShAM tapo brahmacharyaM yeShu satyaM
pratiShThitam || 1\.15||

teShAmasau virajo brahmaloko na yeShu jihmamanR^itaM na
mAyA cheti || 1\.16||

iti prashnopaniShadi prathamaH prashnaH ||

\section{dvitIyaH prashnaH |}
atha hainaM bhArgavo vaidarbhiH paprachCha | bhagavan katyeva
devAH prajAM vidhArayante katara etat prakAshayante kaH
punareShAM variShTha iti || 2\.1||

tasmai sa hovAchAkAsho ha vA eSha devo vAyuragnirApaH
pR^ithivI vA~NmanashchakShuH shrotraM cha | te prakAshyAbhivadanti
vayametadbANamavaShTabhya vidhArayAmaH || 2\.2||

tAn variShThaH prANa uvAcha | mA mohamApadyatha ahamevaitat
pa~nchadhA.a.atmAnaM pravibhajyaitadbANamavaShTabhya vidhArayAmIti
te.ashraddadhAnA babhUvuH || 2\.3||

so.abhimAnAdUrdhvamutkrAmata iva tasminnutkrAmatyathetare sarva
evotkrAmante tasmiMshcha pratiShThamAne sarva eva pratiShThante | tadyathA
makShikA madhukararAjAnamutkrAmantaM sarva evotkramante tasmiMShcha
pratiShThamAne sarva eva prAtiShTanta evaM vA~NmanaShchakShuH shrotraM
cha te prItAH prANa.n stunvanti || 2\.4||

eSho.agnistapatyeSha sUrya
eSha parjanyo maghavAneSha vAyuH
eSha pR^ithivI rayirdevaH
sadasachchAmR^itaM cha yat || 2\.5||

arA iva rathanAbhau prANe sarvaM pratiShThitam |
R^icho yajU{\m+}Shi sAmAni yaj~naH kShatraM brahma cha || 2\.6||

prajApatishcharasi garbhe tvameva pratijAyase |
tubhyaM prANa prajAstvimA baliM haranti
yaH prANaiH pratitiShThasi || 2\.7||

devAnAmasi vahnitamaH pitR^INAM prathamA svadhA |
R^iShINAM charitaM satyamatharvA~NgirasAmasi || 2\.8||

indrastvaM prANa tejasA rudro.asi parirakShitA |
tvamantarikShe charasi sUryastvaM jyotiShAM patiH || 2\.9||

yadA tvamabhivarShasyathemAH prANa te prajAH |
AnandarUpAstiShThanti kAmAyAnnaM bhaviShyatIti || 2\.10||

vrAtyastvaM prANaikarSharattA vishvasya satpatiH |
vayamAdyasya dAtAraH pitA tvaM mAtarishva naH || 2\.11||

yA te tanUrvAchi pratiShThitA yA shrotre yA cha chakShuShi |
yA cha manasi santatA shivAM tAM kuru motkramIH || 2\.12||

prANasyedaM vashe sarvaM tridive yat pratiShThitam |
mAteva putrAn rakShasva  shrIshcha praj~nAM cha vidhehi na iti || 2\.13||

iti prashnopaniShadi dvitIyaH prashnaH ||

\section{tR^itIyaH prashnaH}
atha hainaM kaushalyashchAshvalAyanaH paprachCha | bhagavan kuta
eSha prANo jAyate kathamAyAtyasmi~nsharIra AtmAnaM  vA
pravibhajya kathaM pratiShThate kenotkramate kathaM bAhyamabhidhatte
kathamadhyAtmamiti || 3\.1||

tasmai sa hovAchAtiprashnAn pR^ichChasi brahmiShTho.asIti
tasmAtte.ahaM bravImi || 3\.2||

Atmana eSha prANo jAyate | yathaiShA puruShe
ChAyaitasminnetadAtataM
manokR^itenAyAtyasmi~nsharIre || 3\.3||

yathA samrAdevAdhikR^itAn viniyu~Nkte | etan grAmAnotAn
grAmAnadhitiShThasvetyevamevaiSha prANa itarAn prANAn pR^ithak
pR^ithageva sannidhatte || 3\.4||

pAyUpasthe.apAnaM chakShuHshrotre mukhanAsikAbhyAM prANaH svayaM
prAtiShThate madhye tu samAnaH | eSha hyetaddhutamannaM samaM nayati
tasmAdetAH saptArchiSho bhavanti || 3\.5||

hR^idi hyeSha AtmA | atraitadekashataM nADInAM tAsAM shataM
shatamekaikasyA dvAsaptatirdvAsaptatiH pratishAkhAnADIsahasrANi
bhavantyAsu vyAnashcharati || 3\.6||

athaikayordhva udAnaH puNyena puNyaM lokaM nayati pApena
pApamubhAbhyAmeva manuShyalokam || 3\.7||

Adityo ha vai bAhyaH prANa udayatyeSha hyenaM chAkShuShaM
prANamanugR^ihNAnaH | pR^ithivyAM yA devatA saiShA puruShasya
apAnamavaShTabhyAntarA yadAkAshaH sa samAno vAyurvyAnaH || 3\.8||

tejo ha vA udAnastasmAdupashAntatejAH | punarbhavamindriyairmanasi
sampadyamAnaiH || 3\.9||

yachchittastenaiSha prANamAyAti | prANastejasA yuktaH sahAtmanA
tathAsa~NkalpitaM lokaM nayati || 3\.10||

ya evaM vidvAn prANaM veda na hAsya prajA hIyate.amR^ito
bhavati tadeShaH shlokaH || 3\.11||

utpattimAyatiM sthAnaM vibhutvaM chaiva pa~nchadhA |
adhyAtmaM chaiva prANasya vij~nAyAmR^itamashnute
vij~nAyAmR^itamashnuta iti || 3\.12||

iti prashnopaniShadi tR^itIyaH prashnaH ||

\section{chaturthaH prashnaH |}
atha hainaM sauryAyaNi gArgyaH paprachCha | bhagavannetasmin puruShe
kAni svapanti kAnyasmi~njAgrati katara eSha devaH svapnAn pashyati
kasyaitat  sukhaM bhavati kasminnu sarve sampratiShThitA bhavantIti || 4\.1||

tasmai sa hovAcha yathA gArgya marIchayo.arkasyAstaM gachChataH sarvA
etasmi.nstejomaNDala ekIbhavanti tAH punaH punarudayataH pracharantyevaM
ha vai tat sarvaM pare deve manasyekIbhavati tena tarhyeSha puruSho na
shR^iNoti na pashyati na jighrati na rasayate na spR^ishate nAbhivadate
nAdatte nAnandayate na visR^ijate neyAyate svapitItyAchakShate || 4\.2||

prANAgnaya evaitasmin pure jAgrati | gArhapatyo ha vA eSho.apAno
vyAno.anvAhAryapachano yadgArhapatyAt praNIyate praNayanAdAhavanIyaH
prANaH || 4\.3||

yaduchChvAsaniHshvAsAvetAvAhutI samaM nayatIti sa  samAnaH | mano ha
vAva yajamAnaH | iShTaphalamevodAnaH | sa enaM yajamAnamaharaharbrahma
gamayati || 4\.4||

atraiSha devaH svapne mahimAnamanubhavati | yaddR^iShTaM
dR^iShTamanupashyati shrutaM shrutamevArthamanushR^iNoti
deshadigantaraishcha pratyanubhUtaM punaH punaH pratyanubhavati dR^iShTaM
chAdR^iShTaM cha shrutaM chAshrutaM chAnubhUtaM chAnanubhUtaM cha
sachchAsachcha sarvaM pashyati sarvaH pashyati || 4\.5||

sa yadA tejasA.abhibhUto bhavati | atraiSha devaH svapnAnna
pashyatyatha yadaitasmi~nsharIra etatsukhaM bhavati || 4\.6||

sa yathA sobhya vayA.nsi vasovR^ikShaM sampratiShThante | evaM
ha vai tat sarvaM para Atmani sampratiShThate || 4\.7||

pR^ithivI cha pR^ithivImAtrA chApashchApomAtrA cha tejashcha tejomAtrA cha
vAyushcha vAyumAtrA chAkAshashchAkAshamAtrA cha chakShushcha draShTavyaM
cha shrotraM cha shrotavyaM cha ghrANaM cha ghrAtavyaM cha rasashcha
rasayitavyaM cha tvakcha sparshayitavyaM cha vAkcha vaktavyaM cha hastau
chAdAtavyaM chopasthashchAnandayitavyaM cha pAyushcha visarjayitavyaM cha
yAdau cha gantavyaM cha manashcha mantavyaM cha buddhishcha boddhavyaM
chAha~NkArashchAha~NkartavyaM cha chittaM cha chetayitavyaM cha tejashcha
vidyotayitavyaM cha prANashcha vidhArayitavyaM cha || 4\.8||

eSha hi draShTA spraShTA shrotA ghrAtA rasayitA mantA boddhA kartA
vij~nAnAtmA puruShaH | sa pare.akShara Atmani sampratiShThate || 4\.9||

paramevAkSharaM pratipadyate sa yo ha vai tadachChAyamasharIramalohitaM
shubhramakSharaM vedayate yastu somya | sa sarvaj~naH sarvo bhavati |
tadeSha shlokaH || 4\.10||

vij~nAnAtmA saha devaishcha sarvaiH prANA bhUtAni sampratiShThanti yatra
tadakSharaM vedayate yastu somya sa sarvaj~naH sarvamevAvivesheti || 4\.11||

iti prashnopaniShadi chaturthaH prashnaH ||

\section{pa~nchamaH prashnaH |}
atha hainaM shaibyaH satyakAmaH paprachCha | sa yo ha vai
tadbhagavanmanuShyeShu prAyaNAntamo~NkAramabhidhyAyIta | katamaM vAva
sa tena lokaM jayatIti | tasmai sa hovAcha || 5\.1||

etadvai satyakAma paraM chAparaM cha brahma yado~NkAraH |
tasmAdvidvAnetenaivAyatanenaikataramanveti || 5\.2||

sa yadyekamAtramabhidhyAyIta sa tenaiva sa.nveditastUrNameva
jagatyAmabhisampadyate | tamR^icho manuShyalokamupanayante sa tatra
tapasA brahmacharyeNa shraddhayA sampanno mahimAnamanubhavati || 5\.3||

atha yadi dvimAtreNa manasi sampadyate so.antarikShaM
yajurbhirunnIyate somalokam | sa somaloke vibhutimanubhUya
punarAvartate || 5\.4||

yaH punaretaM trimAtreNomityetenaivAkShareNa paraM puruShamabhi-
dhyAyIta sa tejasi sUrye sampannaH | yathA pAdodarastvachA vinirmuchyata
evaM ha vai sa pApmanA vinirmuktaH sa sAmabhirunnIyate brahmalokaM
sa etasmAjjIvaghanAt parAtparaM purishayaM puruShamIkShate | tadetau
shlokau bhavataH || 5\.5||

tisro mAtrA mR^ityumatyaH prayuktA
anyonyasaktAH anaviprayuktAH |
kriyAsu bAhyAbhyantaramadhyamAsu
samyak prayuktAsu na kampate j~naH || 5\.6||

R^igbhiretaM yajurbhirantarikShaM
sAmabhiryat tat kavayo vedayante |
tamo~NkAreNaivAyatanenAnveti vidvAn
yattachChAntamajaramamR^itamabhayaM paraM cheti || 5\.7||

iti prashnopaniShadi pa~nchamaH prashnaH ||

\section{ShaShThaH prashnaH |}
atha hainaM sukeshA bhAradvAjaH paprachCha | bhagavan hiraNyanAbhaH
kausalyo rAjaputro mAmupetyaitaM prashnamapR^ichChata | ShoDashakalaM
bhAradvAja puruShaM vettha | tamahaM kumAramabruvaM nAhamimaM veda |
yadyahamimamavediShaM kathaM te nAvakShyamiti | samUlo vA eSha
parishuShyati yo.anR^itamabhivadati tasmAnnArhamyanR^itaM vaktum | sa
tUShNIM rathamAruhya pravavrAja | taM tvA pR^ichChAmi kvAsau puruSha
iti || 6\.1||

tasmai sa hovAchehaivAntaHsharIre somya sa puruSho
yasminnatAH ShoDashakalAH prabhavantIti || 6\.2||

sa IkShAchakre | kasminnahamutkrAnta utkrAnto bhaviShyAmi
kasminvA pratiShThite pratiShThAsyAmIti || 6\.3||

sa prANamasR^ijata prANAchChraddhAM khaM vAyurjyotirApaH pR^ithivIndriyaM
manaH | annamannAdvIryaM tapo mantrAH karma lokA lokeShu cha nAma cha
|| 6\.4||

sa yathemA nadyaH syandamAnAH samudrAyaNAH samudraM prApyAstaM
gachChanti bhidyete tAsAM nAmarUpe samudra ityevaM prochyate | evamevAsya
paridraShTurimAH ShoDashakalAH puruShAyaNAH puruShaM prApyAstaM gachChanti
bhidyete chAsAM nAmarUpe puruSha ityevaM prochyate sa eSho.akalo.amR^ito
bhavati tadeSha shlokaH || 6\.5||

arA iva rathanAbhau kalA yasminpratiShThitAH |
taM vedyaM puruShaM veda yatha mA vo mR^ityuH parivyathA iti || 6\.6||

tAn hovAchaitAvadevAhametat paraM brahma veda | nAtaH
paramastIti || 6\.7||

te tamarchayantastvaM hi naH pitA yo.asmAkamavidyAyAH paraM pAraM
tArayasIti | namaH paramaR^iShibhyo namaH paramaR^iShibhyaH || 6\.8||

iti prashnopaniShadi ShaShThaH prashnaH ||

OM bhadraM karNebhiH shR^iNuyAma devA
bhadraM pashyemAkShabhiryajatrAH |
sthiraira~NgaistuShtuvA{\m+}sastanUbhirvyashema devahitaM yadAyuH ||
svasti na indro vR^iddhashravAH
	svasti naH pUShA vishvavedAH |
svasti nastArkShyo ariShTanemiH
	svasti no bR^ihaspatirdadhAtu ||
OM shAntiH shAntiH shAntiH ||

##
Encoded by Sorin Suciu sorins at hotmail.com
Proofread by Sorin SuciuJohn Manetta, David Lyttle, Sunder Hattangadi

\medskip\hrule\obeylines

Please send corrections to sanskrit at cheerful dot c om
Last updated \today
https://sanskritdocuments.org

\end{document}
